# <lo-sample/> LV.AMO.2012.5.1

Divu naturālu skaitļu pierakstā izmantoti tikai cipari $1, 4, 6$ un $9$. Vai var
gadīties, ka viens skaitlis ir tieši septiņas reizes lielāks nekā otrs skaitlis?

<small>

* questionType:
* domain:

</small>


## Atrisinājums

**Atbilde:** nē. Ja skaitļa pēdējais cipars ir $1, 4, 6$ vai $9$, tad septiņas reizes
lielāka skaitļa pēdējais cipars ir attiecīgi $7, 8, 2$ vai $3$.



# <lo-sample/> LV.AMO.2012.5.2

Parādi, kā kvadrātu var sadalīt vairākos platleņķa trijstūros. (Trijstūri sauc par
platleņķa trijstūri, ja tam ir viens plats leņķis un divi šauri leņķi.)

<small>

* questionType:
* domain:

</small>


## Atrisinājums

Skat., piem., 1.zīm.

![](LV.AMO.2012.5.2A.png)



# <lo-sample/> LV.AMO.2012.5.3

Maisā ir baltas, zaļas un sarkanas pogas (citu krāsu pogu maisā nav). Kādu mazāko
skaitu pogu uz labu laimi (tās neredzot) ir jāizņem, lai noteikti būtu paņemtas vai nu
$2$ baltas, vai $3$ zaļas, vai $4$ sarkanas pogas.

<small>

* questionType:
* domain:

</small>


## Atrisinājums

**Atbilde:** jāpaņem vismaz $7$ pogas. Ja paņems tikai $6$ pogas, var gadīties, ka starp
tām ir $1$ balta, $2$ zaļas un $3$ sarkanas- nevienas krāsas pogas nav vajadzīgajā
skaitā.



# <lo-sample/> LV.AMO.2012.5.4

$24$-stāvu mājā ir lifts, kuram ir divas pogas. Nospiežot vienu pogu, tas paceļas
(ja iespējams) $17$ stāvus uz augšu, nospiežot otru nolaižas $8$ stāvus uz leju (ja
iespējams). Noskaidro, no kura stāva ar šo liftu var nokļūt uz jebkuru citu stāvu šajā
mājā. (Lifts nevar uzbraukt augstāk par $24.$ stāvu un zemāk par $1.$ stāvu.)

<small>

* questionType:
* domain:

</small>


## Atrisinājums

**Atbilde:** no $17.$ stāva. Ievērosim, ka šajā mājā ar doto liftu ne no viena stāva
nav iespējams nokļūt uz $17.$ stāvu (zemākais stāvs, uz kuru var nokļūt, braucot uz
augšu, ir $1+17=18$. stāvs, bet augstākais stāvs, uz kuru var nokļūt, braucot uz leju
ir $24-8=16$. stāvs). No $17.$ stāva uz citiem stāviem var nokļūt, piem., sekojošā
veidā:

$17. \rightarrow 9. \rightarrow 1. \rightarrow 18. \rightarrow 10. \rightarrow 2. \rightarrow 19. \rightarrow 11. \rightarrow 3. \rightarrow 20. \rightarrow 12. \rightarrow 4. \rightarrow 21. \rightarrow 13. \rightarrow 5. \rightarrow 22. \rightarrow 14. \rightarrow 6. \rightarrow 23. \rightarrow 15. \rightarrow 7. \rightarrow 24. \rightarrow 16. \rightarrow 8.$



# <lo-sample/> LV.AMO.2012.5.5

Sadali 1.zīmējumā attēloto figūru trīs vienādās figūrās. (Figūru un tās spoguļattēlu
saucam par vienādām figūrām.)

![](LV.AMO.2012.5.5.png)

<small>

* questionType:
* domain:

</small>


## Atrisinājums

Skat., piem. 2.zīm.

![](LV.AMO.2012.5.5A.png)



# <lo-sample/> LV.AMO.2012.6.1

Uz tāfeles uzrakstīti desmit skaitļi

$$\begin{array}{llllllllll}
1 & 2 & 3 & 4 & 5 & 6 & 7 & 8 & 9 & 10
\end{array}$$

Alfons nodzēš jebkurus divus no tiem (apzīmēsim tos ar $a$ un $b$) un to vietā uzraksta
skaitli, kas vienāds ar $a+b+2$. Šo operāciju viņš atkārto, kamēr uz tāfeles paliek
viens skaitlis.

Pamato, ka neatkarīgi no secības, kādā Alfons izpilda darbības, beigās tiek iegūts
viens un tas pats skaitlis. Kāds tas ir?

<small>

* questionType:
* domain:

</small>


## Atrisinājums

Pēc katras darbības visu uz tāfeles uzrakstīto skaitļu summa palielinās par $2$
(divu nodzēsto skaitļu vietā tiek rakstīta tos summa, palielināta par $2$, bet pārējie
skaitļi netiek mainīti, tātad arī to summa nemainās). Tātad beigās palikušais vienīgais
skaitlis ir vienāds ar $S+2 \cdot n$, kur $S$ ir visu sākumā uzrakstīto skaitļu summa,
bet $n$ ir izpildīto darbību skaits. Tā kā sākumā uz tāfeles bija $10$ skaitļi, bet pēc
vienas darbības izpildes skaitļu skaits samazinās par viens, tad Alfons pavisam
izpildīja $9$ darbības (t.i. $n=9$ ). Beigās palikušais skaitlis ir

$S+2 \cdot n=(1+2+3+4+5+6+7+8+9+10)+2 \cdot 9=\frac{(1+10) \cdot 10}{2}+18=55+18=73$.



# <lo-sample/> LV.AMO.2012.6.2

Sadali kvadrātu divos vienādos **a)** sešstūros, **b)** septiņstūros.

<small>

* questionType:
* domain:

</small>


## Atrisinājums

Skat., piem., 3. a) un b) zīmējumus.

![](LV.AMO.2012.6.2A.png)



# <lo-sample/> LV.AMO.2012.6.3

Kvadrātā ar izmēriem $8 \times 8$ rūtiņas sākumā visas rūtiņas ir baltas. Kāds mazākais
skaits rūtiņu šajā kvadrātā jānokrāso zaļas, lai katrā taisnstūrī ar izmēriem
$1 \times 3$ rūtiņas, ko varētu iezīmēt dotajā kvadrātā (horizontāli vai vertikāli),
būtu vismaz viena zaļa rūtiņa?

<small>

* questionType:
* domain:

</small>


## Atrisinājums

Kvadrātā ar izmēriem $8 \times 8$ rūtiņas var izvietot $21$ taisnstūri ar izmēriem
$1 \times 3$ rūtiņas tā, ka tie nepārklājas. (skat. 4.zīm.). Katrā no šiem taisnstūriem
ir jābūt vismaz vienai zaļai rūtiņaai. Tātad ir nepieciešams nokrāsot vismaz $21$
rūtiņu.

Parādīsim, ka ar $21$ rūtiņu pietiek. Katrā rūtiņā ierakstīsim skaitli $1, 2$ vai $3$
tā, ka katrā $1 \times 3$ rūtiņu grupā būtu ierakstīti visi skaitļi (skat. 5.zīm).
Nokrāsojot zaļas visas rūtiņas, kurās ierakstīts $1$ (tādu ir $21$), iegūsim situāciju,
ka nebūs iespējams izvēlēties neaizkrāsotu $1 \times 3$ rūtiņu grupu.

![](LV.AMO.2012.6.3A.png)



# <lo-sample/> LV.AMO.2012.6.4

Vai pa apli var uzrakstīt **a)** sešus **b)** septiņus dažādus naturālus skaitļus tā,
lai jebkuru divu blakusstāvošu skaitļu summa būtu pirmskaitlis un visi summās iegūtie
pirmskaitļi būtu dažādi?

<small>

* questionType:
* domain:

</small>


## Atrisinājums

**a)** Jā, var, skat., piem., 6.zīm.


**b)** Nē, nevar. Divu dažādu naturālu skaitļu summa ir vismaz $1+2=3$. Visi
pirmskaitļli, kas lielāki nekā $2$, ir nepāra skaitļi. Tātad jebkuru divu blakus
uzrakstītos skaitļu summai jābūt nepāra skaitlim, t.i., jebkuru divu blakusstāvošu
skaitļu paritātēm jābūt dažādām. Taču, lai arī kā $7$ skaitļus izvietotu pa apli,
vismaz vienā vietā blakus atradīsies divi vienas paritātes skaitļi, kas summā dod pāra
skaitļi, lielāku nekā $2$ (tas nav pirmskaitlis).

![](LV.AMO.2012.6.4A.png)



# <lo-sample/> LV.AMO.2012.6.5

Zīmuļi tiek pakoti divu veidu kastītes: pa $7$ zīmuļiem kastītē un pa $10$ zīmuļiem
kastītē. Kāds ir vislielākais zīmuļu skaits, ko nevar precīzi sapakot minēto veidu
kastītēs (t.i., visām izmantotajām kastītēm jābūt pilnām un neviens zīmulis nedrīkst
palikt pāri)?

<small>

* questionType:
* domain:

</small>


## Atrisinājums

**Atbilde:** $53$.

Ja zīmuļu skaits ir pilni desmiti, tad tos var sapakot kastītēs pa $10$ zīmuļiem. Ja
zīmuļu skaits nav izsakāms veselos desmitos, tad zīmuļu pakošanai jāizmanto arī $7$
zīmuļu kastītes. Mazākie skaitļi, kas izsakāmi kā skaitļa $7$ daudzkārtņi, ir
$7, 14, 21, 28, 35, 42, 49, 56, 63$. Visus skaitļus, kas lielāki nekā $63$, var izteikt
kā atbilstošā $7$ daudzkārtņa (kura vienu cipars sakrīt ar izsakāmā skaitļa vienu
ciparu) un pilnu desmitu summu. Savukārt nevienu skaitli, kas mazāks nekā $63$ un kura
pēdējais cipars ir $3$, nevar izteikt kā $7$ daudzkārtņa un pilnu desmitu summu.
Lielākais no tādiem skaitļiem ir $53$. Visus skaitļus no $54$ līdz $62$ var izteikt,
piem., $54=7 \cdot 2+10 \cdot 4,55=7 \cdot 5+10 \cdot 2,56=7 \cdot 8,57=7 \cdot 1+10 \cdot 5,58=7 \cdot 4+10 \cdot 3$, $59=7 \cdot 7+10 \cdot 1,60=10 \cdot 6,61=7 \cdot 3+10 \cdot 4,62=7 \cdot 6+10 \cdot 2$.



# <lo-sample/> LV.AMO.2012.7.1

Vai var atrast tādus veselus skaitļus $a$ un $b$, kuriem izpildās vienādība

$$ab(3a+5b)=1234567$$?

<small>

* questionType:
* domain:

</small>


## Atrisinājums

Nē, nevar. Reizinājums $ab(3a+5b)$ ir pāra skaitlis: ja kāds no reizinātājiem $a$ vai
$b$ ir pāra skaitlis, tad reizinājums ir pāra skaitlis, savukārt, ja $a$ un $b$ abi ir
nepāra skaitļi, tad summa $3a+5b$ ir pāra skaitlis (divu nepāra skaitļu summa ir pāra
skaitlis), tātad viss reizinājums ir pāra skaitli.



# <lo-sample/> LV.AMO.2012.7.2

Doti seši nogriežņi ar garumiem $1~ \mathrm{cm}$, $3~ \mathrm{cm}$, $5~ \mathrm{cm}$,
$7~ \mathrm{cm}$, $9~ \mathrm{cm}$, $11~ mathrm{cm}. Cik dažādos veidos no tiem var
izvēlēties trīs nogriežņus tā, ka no tiem var izveidot trijstūri (katra trijstūra mala
ir viens vesels nogrieznis)?

<small>

* questionType:
* domain:

</small>


## Atrisinājums

No trijstūra nevienādības (katru divu malu summa ir lielāka nekā trešā mala) seko, ka
$1~ mathrm{cm}$ garais nogrieznis nav izmantojams neviena trijstūra izveidošanai. No
pārējiem nogriežņiem trijstūrus var izveidot $7$ veidos: $(3~ \mathrm{cm}$,
$5~ \mathrm{cm}$, $7~ \mathrm{cm}$),($3~ \mathrm{cm}$, $7~ \mathrm{cm}$,
$9~ \mathrm{cm}$),($3~ \mathrm{cm}$, $9~ \mathrm{cm}$, $11~ mathrm{cm}$ ),
($5~ \mathrm{cm}$, $7~ \mathrm{cm}$, $9~ \mathrm{cm}$ ), ($5~ \mathrm{cm}$,
$7~ \mathrm{cm}$, $11~ \mathrm{cm}$ ), ($5~ \mathrm{cm}$, $9~ \mathrm{cm}$,
$11~ \mathrm{cm}$ ), ($7~ \mathrm{cm}$, $9~ \mathrm{cm}$, $11~ \mathrm{cm}$).



# <lo-sample/> LV.AMO.2012.7.3

No pilsētas $A$ uz pilsētu $B$ vienlaicīgi izbrauca zaļa un sarkana automašīna. Sarkanā
automašīna **visu** ceļu veica ar pastāvīgu ātrumu. Zaļā automašīna **tieši pusi** ceļa
veica ar pastāvīgu ātrumu $30 \mathrm{~km} / \mathrm{h}$. Vai, otro ceļa pusi veicot ar
lielāku ātrumu, zaļā automašīna var panākt sarkano automašīnu un pilsētā $B$ ierasties
vienlaicīgi ar to, ja sarkanās automašīnas ātrums bija
**a)** $40 \mathrm{~km} / \mathrm{h}$, **b)** $60 \mathrm{~km} / \mathrm{h}$?

<small>

* questionType:
* domain:

</small>


## Atrisinājums

**a)** Var. Ar $2s$ apzīmēsim attālumu starp pilsētām, ar $t_{1}$- laiku, kādā zaļā
automašīna veica ceļa pirmo pusi, ar $t_{2}$- laiku, kādā zaļā automašīna veica ceļa
otro pusi.

Tad
$\frac{s}{t_{1}}=30 \mathrm{~km} / \mathrm{h}$ jeb $s=30 t_{1} ; \frac{2s}{t_{1}+t_{2}}=40$
jeb $2s=40t_{1}+40t_{2}$, t.i., $s=20t_{1}+20t_{2}$.

Tātad $30t_{1}=20t_{1}+20t_{2}$ un $t_{2}=\frac{1}{2}t_{1}$, tāpēc
$\frac{s}{t_{2}}=2 \cdot \frac{s}{t_{1}}=2 \cdot 30=60 \mathrm{~km} / \mathrm{h}$

**b)** Nevar. Brīdī, kad zaļā automašīna ir veikusi pusi ceļa, sarkanā automašīna jau
ir veikusi visu ceļu un atrodas pilsētā $B$. Tātad zaļajai automašīnai ceļa otrā puse
būtu jāveic momentāni ($0$ stundās), kas nav iespējams.



# <lo-sample/> LV.AMO.2012.7.4

Vai kubu var sagriezt $20$ mazākos kubiņos (daži no tiem var būt vienādi, daži
atšķirīgi)?

<small>

* questionType:
* domain:

</small>


## Atrisinājums

Jā to var izdarīt. No sākuma kubu ar izmēriem $3 \times 3 \times 3$ sagriezīsim $27$
kubiņos ar izmēriem $1 \times 1 \times 1$. Pēc tam $8$ mazos kubiņus, kas atrodas pie
lielā kuba viena stūra, apvienosim vienā kubā ar izmēriem $2 \times 2 \times 2$.
Kopējais kubu skaits samazināsies par $7$ un kļūs vienāds ar $20$.



# <lo-sample/> LV.AMO.2012.7.5

Figūriņa zilonis var pārvietoties vienu rūtiņu uz augšu, vienu rūtiņu pa labi vai vienu
rūtiņu pa diagonāli (skat. 2.zīm.). Cik dažādos veidos zilonis no rūtiņas $A$ var
nokļūt rūtiņā $B$ (skat. 3.zīm.)? Iekrāsotajā rūtiņā ir šķērslis, tajā zilonis nedrīkst
iet.

![](LV.AMO.2012.7.5.png)

<small>

* questionType:
* domain:

</small>


## Atrisinājums

Pakāpeniski aprēķināsim, cik veidos zilonis var nokļūt katrā rūtiņā. Ievērosim: ja
rūtiņās $C, D$ un $E$ var nokļūt attiecīgi $c, d$ un $e$ veidos, tad rūtiņā $X$ var
nokļūt $x=c+d+e$ veidos (skat. 7.zīm.). Tātad no rūtiņas $A$ rūtiņā $B$ var nokļūt $32$
veidos (skat. 8.zīm.).

![](LV.AMO.2012.7.5A.png)



# <lo-sample/> LV.AMO.2012.8.1

Starp skaitļiem

$4$ $1$ $5$ $7$,

nemainot to secību, ievieto aritmētisko darbību zīmes
(" $+$ ", „ $-$ ", " $\cdot$ ", " $:$ ") un iekavas tā, lai iegūtās izteiksmes vērtība
būtu
**a)** $13$,
**b)** $14$.

<small>

* questionType:
* domain:

</small>


## Atrisinājums

**a)** Piemēram, $4 \cdot 1 \cdot 5-7=13$

**b)** Piemēram, $4:(1-5:7)=14$



# <lo-sample/> LV.AMO.2012.8.2

Dots trijstūris $ABC$ un punkts $P$ tā iekšpusē. Pierādi, ka attālumu summa no punkta
$P$ līdz dotā trijstūra virsotnēm ir lielāka nekā puse no trijstūra perimetra.

<small>

* questionType:
* domain:

</small>


## Atrisinājums

No trijstūra nevienādības seko $PA+PB > AB, PA+PC > AC$ un $PB+PC > BC$ (skat. 9.zīm.).
Saskaitot šīs nevienādības, iegūstam $2(PA+PB+PC) > AB+AC+BC=P_{ABC}$

jeb $PA+PB+PC > \frac{1}{2}P_{ABC}$.

![](LV.AMO.2012.8.2A.png)



# <lo-sample/> LV.AMO.2012.8.3

Skolas matemātikas olimpiādē piedalījās ne vairāk kā $60$ skolēnu. Vidējais punktu
skaits, ko ieguva zēni, bija $21,6$. Vidējais punktu skaits, ko ieguva meitenes, bija
$15$. Vidējais punktu skaits, ko ieguva visi skolēni, bija $20$. Cik skolēnu piedalījās
olimpiādē?

<small>

* questionType:
* domain:

</small>


## Atrisinājums

Apzīmēsim zēnu skaitu ar $z$, bet meiteņu skaitu- ar $m$. Tātad visi zēni kopā ieguva
$21,6 \cdot z$ punktus, bet visas meitenes kopā ieguva $15 \cdot m$ punktus. Tad visu
bērnu vidējais punktu skaits ir $\frac{21,6z+15m}{z+m}=20$. Pārveidojot iegūstam
$21,6z+15m=20(z+m) \Rightarrow 1,6z=5m \Rightarrow$ $8z=25m \Rightarrow z=25t, m=8t$ un
$z+m=33t$. Tā kā kopējais skolnieku skaits nepārsniedz $60$, tad $t=1$ un kopējais
skolēnu skaits ir $33$.



# <lo-sample/> LV.AMO.2012.8.4

Pa apli uzrakstīti $11$ veseli skaitļi. Jebkuru trīs pēc kārtas ņemtu skaitļu summa
dalās ar $5$. Pierādi, ka visi uzrakstītie skaitļi dalās ar $5$ .

<small>

* questionType:
* domain:

</small>


## Atrisinājums

Apzīmēsim pa apli uzrakstītos skaitļus kā parādīts 10.zīmējumā. Tā kā $a+b+c$ un
$b+c+d$ dalās ar $5$, tad $a$ un $d$, dalot ar $5$, dod vienādu atlikumu (apzīmēsim to
ar $r$, $0 \leq r < 5)$.

![](LV.AMO.2012.8.4A.png)

Līdzīgi no tā, ka $d+e+f$ un $e+f+g$ dalās ar $5$, seko, ka arī $g$ dod atlikumu $r$,
dalot ar $5$.

No tā, ka $g+h+k$ un $h+k+m$ dalās ar $5$, seko, ka arī $m$ dod atlikumu $r$, dalot ar
$5$.

No tā, ka $m+n+a$ un $n+a+b$ dalās ar $5$, seko, ka arī $b$ dod atlikumu $r$, dalot ar
$5$.

No tā, ka $b+c+d$ un $c+d+e$ dalās ar $5$, seko, ka arī $e$ dod atlikumu $r$, dalot ar
$5$.

No tā, ka $e+f+g$ un $f+g+h$ dalās ar $5$, seko, ka arī $h$ dod atlikumu $r$, dalot ar
$5$.

No tā, ka $h+k+m$ un $k+m+n$ dalās ar $5$, seko, ka arī $n$ dod atlikumu $r$, dalot ar
$5$.

No tā, ka $n+a+b$ un $a+b+c$ dalās ar $5$, seko, ka arī $c$ dod atlikumu $r$, dalot ar
$5$.

No tā, ka $c+d+e$ un $d+e+f$ dalās ar $5$, seko, ka arī $f$ dod atlikumu $r$, dalot ar
$5$.

No tā, ka $f+g+h$ un $g+h+k$ dalās ar $5$, seko, ka arī $k$ dod atlikumu $r$, dalot ar
$5$.

Tātad visi $11$ uzrakstītie skaitļi, dalot ar $5$, dod atlikumu $r$. Tā kā summa
$a+b+c$ dalās ar $5$, tad šo skaitļu atlikumu summa $r+r+r=3r$ arī dalās ar $5$.
Skaitlis $3$ nedalās ar $5$, tātad $r$ dalās ar $5$. Tā kā $r < 5$, tad $r=0$, kas
nozīmē, ka visi uzrakstītie skaitļi dalās ar $5$.



# <lo-sample/> LV.AMO.2012.8.5

Kvadrātveida tabula ar izmēriem $7 \times 7$ rūtiņas aizpildīta ar skaitļiem no $1$
līdz $7$ tā, ka katrā rindā ierakstīti visi skaitļi no $1$ līdz $7$. Tabula ir
simetriska attiecībā pret vienu no diagonālēm. Pierādi, ka šajā diagonālē ierakstīti
visi skaitļi no $1$ līdz $7$.

(Tabulu sauc par simetrisku attiecībā pret diagonāli, ja rūtiņās, kas ir simetriskas
pret šo diagonāli ierakstīti vienādi skaitļi.)

<small>

* questionType:
* domain:

</small>


## Atrisinājums

Izvēlamies jebkuru skaitli $k$ ($k=1,2, \ldots .7$ ). Tā kā dotā tabula ir simetriska,
diagonāles abās pusēs skaitlis $k$ ir ierakstīts vienādā skaitā rūtiņu, tātad ārpus
diagonāles ir uzrakstīti pāra skaits skaitļu $k$. Tā kā tabulā pavisam ir septiņi
(nepāra skaits) skaitļi $k$, tad vismaz viens no tiem ir uz diagonāles. Šis spriedums
ir spēkā visām septiņām iespējamām $k$ vērtībām, un diagonālē ir tieši $7$ rūtiņas,
tātad diagonālē ir ierakstīti visi skaitļi no $1$ līdz $7$, katrs tieši vienu reizi.



# <lo-sample/> LV.AMO.2012.9.1

Atrodi vienu skaitli, kuram ir tieši $12$ veseli pozitīvi dalītāji.

<small>

* questionType:
* domain:

</small>


## Atrisinājums

Piemēram, skaitlis $2^{11}$. Tā dalītāji ir skaitļi
$1=2^{0}, 2^{1}, 2^{2}, 2^{3}, 2^{4}, 2^{5}, 2^{6}, 2^{7}, 2^{8}, 2^{9}, 2^{10}, 2^{11}$.



# <lo-sample/> LV.AMO.2012.9.2

Trijstūrī $ABC \sphericalangle ABC=90^{\circ}$, bet punkts $P$ atrodas uz malas $AB$.
Punkti $M$ un $N$ ir attiecīgi nogriežņu $AC$ un $PC$ viduspunkti. Pierādi, ka
$\sphericalangle BAC=\sphericalangle BMN$

<small>

* questionType:
* domain:

</small>


## Atrisinājums

Tā kā $\triangle ABC$ un $\triangle PBC$ ir taisnleņķa, $AM=BM=CM$ un $PN=BN=CN$
(skat. 11.zīm.). Tāpēc $\triangle MBN=\triangle MCN$ (pazīme $mmm$ ) un
$\sphericalangle BMN=\sphericalangle CMN$, jo vienādos trijstūros pret vienādām malām
ir vienādi leņķi. $MN$ ir $\triangle APC$ viduslīnija, tāpēc $AP || MN$ un
$\sphericalangle CMN=\sphericalangle CAP$ kā kāpšļu leņķi. Tātad,
$\sphericalangle BMN=\sphericalangle CMN=\sphericalangle CAP=\sphericalangle BAC$, k.b.j.

![](LV.AMO.2012.9.2A.png)



# <lo-sample/> LV.AMO.2012.9.3

Kvadrātvienādojuma $x^{2}-507x+a=0$ saknes ir $p^{2}$ un $q$, kur $p$ un $q$ ir
pirmskaitļi. Aprēķini $a$ skaitlisko vērtību.

<small>

* questionType:
* domain:

</small>


## Atrisinājums

No Vjeta teorēmas seko $p^{2}+q=507$- nepāra skaitlis, tātad viens no pirmskaitļiem $p$
vai $q$ ir $2$. Ja $q=2$, tad $p^{2}=505$, bet tad $p$ nav vesels skaitlis. Tātad $p=2$
un $q=503$, no kurienes iegūstam $a=p^{2}q=2012$.



# <lo-sample/> LV.AMO.2012.9.4

Uz tāfeles uzrakstītas deviņas zvaigznītes * * * * * * * * *. Jānis ieraksta kādas
zvaigznītes vietā jebkuru ciparu no $1$ līdz $9$. Pēc tam Pēteris jebkuru divu citu
zvaigznīšu vietā ieraksta divus ciparus (tie var arī atkārtoties). Pēc tam vēl divas
reizes viņi atkārto šo darbību. Pēteris uzvar, ja iegūtais deviņciparu skaitlis dalās
ar $37$. Vai Pēteris vienmēr var uzvarēt?

<small>

* questionType:
* domain:

</small>


## Atrisinājums

Ievērosim, ka
$\overline{aaabbbccc}=111 \cdot \overline{a00b00c}=37 \cdot 3 \cdot \overline{a00b00c}$.
Tātad Pēteris var uzvarēt, panākot, ka izveidojas skaitlis $\overline{aaabbbccc}$. Lai
to panāktu, Pēteris domās sadala zvaigznītes pēc kārtas grupās pa trim. Kad Jānis
ieraksta kādu ciparu, Pēteris tās pašas grupas abu pārējo zvaigznīšu vietā ieraksta
tādus pašus ciparus, kā Jānis. Tātad pēc Pētera gājiena katrā grupā vai nu visas trīs
zvaigznītes ir aizstātas ar cipariem, vai arī visas trīs ir neaizstātas. Tātad pēc
kārtējā Jāņa gājiena Pēteris atkal varēs rīkoties tāpat un panākt savu uzvaru.



# <lo-sample/> LV.AMO.2012.9.5

Dota trapece, kuras pamatu malu garumi ir $3$ un $13$. Pierādi, ka to nevar sadalīt
piecos vienlielos trijstūros.

(Figūras sauc par vienlielām, ja tām ir vienādi laukumi.)

<small>

* questionType:
* domain:

</small>


## Atrisinājums

Ja trapeces augstums ir $h$, tad tās laukumus ir $S=\frac{(3+13)}{2} \cdot h=8h$.
Sadalot trapeci piecos trijstūros, vismaz vienam no tiem mala atrodas uz trapeces īsākā
pamata un augstums pret šo malu nepārsniedz trapeces augstumu. Tātad ir trijstūris,
kura laukums $S_{1} \leq \frac{1}{2} \cdot 3 \cdot h=1,5 h$. Taču
$1,5h < \frac{8h}{5}=1,6h$, t.i., šī trijstūra laukums ir mazāks nekā piektā daļa no
trapeces laukuma. Tātad doto trapeci nav iespējams sadalīt piecos vienlielos trijstūros.



# <lo-sample/> LV.AMO.2012.10.1

Pierādi: ja $p$ un $14p^{2}+1$ ir pirmskaitļi, tad $14p^{2}-1$ ir naturāla skaitļa kubs.

<small>

* questionType:
* domain:

</small>


## Atrisinājums

Ja $p \neq 3$, tad $p^{2}$, dalot ar $3$, dod atlikumu $1$, tāpēc $14p^{2}+1$ dalās ar
$3$, un nav pirmskaitlis. Ja $p=3$, tad $14p^{2}-1=125=5^{3}$.



# <lo-sample/> LV.AMO.2012.10.2

Dots izliekts četrstūris $ABCD$, leņķi $DAB$ un $BCD$ ir plati. Pierādi, ka $BD > AC$.

<small>

* questionType:
* domain:

</small>


## Atrisinājums

Novilksim riņķi, kura diametrs ir $BD$. Tā kā leņķi $DAB$ un $BCD$ ir plati, tad punkti
$A$ un $C$ atrodas riņķa iekšpusē. Tātad $AC < BD$, jo jebkurš nogrieznis riņķa
iekšpusē ir īsāks nekā tā diametrs.



# <lo-sample/> LV.AMO.2012.10.3

Dots, ka $x_{1}$ ir vienādojuma $x^{2}+px+q=0$ sakne, bet $x_{2}$ ir vienādojuma
$-x^{2}+px+q=0$ sakne. Pierādi, ka vienādojumam $\frac{1}{3}x^{2}+px+q=0$ noteikti ir
sakne $x_{3}$, kas atrodas starp $x_{1}$ un
$x_{2}$ (t.i., $x_{1} \leq x_{3} \leq x_{2}$ vai $x_{2} \leq x_{3} \leq x_{1}$).

<small>

* questionType:
* domain:

</small>


## Atrisinājums

Aplūkosim kvadrātfunkcijas $\frac{1}{3}x^{2}+px+q$ vērtības punktos $x_{1}$ un $x_{2}$.

$$\begin{aligned}
& \frac{1}{3}x_{1}^{2}+px_{1}+q=x_{1}^{2}+px_{1}+q-\frac{2}{3}x_{1}^{2}=-\frac{2}{3}x_{1}^{2} \leq 0 \\
& \frac{1}{3}x_{2}^{2}+px_{2}+q=-x_{2}^{2}+px_{2}+q+\frac{4}{3}x_{2}^{2}=\frac{4}{3}x_{2}^{2} \geq 0
\end{aligned}$$

Tā kā vienā no šiem punktiem polinoma vērtība ir negatīva, bet otrā- pozitīva, pie tam
kvadrātfunktcija ir nepārtraukta, tad starp šiem punktiem ir arī kāds punkts, kurā
funkcija $\frac{1}{3}x^{2}+px+q$ pieņem vērtību $0$. Šis punkts ir vienādojuma
$\frac{1}{3}x^{2}+px+q=0$ sakne.



# <lo-sample/> LV.AMO.2012.10.4

Vienā un tajā pašā riņķa līnijā ievilkts regulārs $9$-stūris un regulārs $10$-stūris.
To virsotnes sadala riņķa līniju $19$ lokos. Pierādi, ka ir loks, kurš nepārsniedz
$2^{\circ}$.

<small>

* questionType:
* domain:

</small>


## Atrisinājums

Būs divas tādas desmitstūra virsotnes $B_{j}$ un $B_{j+1}$, kas pieder lokam
$A_{i} A_{i+1}$, ko veido divas deviņstūra virsotnes (skat. 12.zīm.). Deviņstūra
virsotnes sadala riņķa līniju $40^{\circ}$ lielos lokos, bet $10$-stūra virsotnes
$36^{\circ}$ lielos lokos, pie tam visas deviņstūra un $10$-stūra virsotnes ir dažādas
(jo riņķa līnija sadalīta $19$ lokos). Tātad
$\cup A_{i}B_{j}+\cup B_{j+1}A_{i+1}=4^{\circ}$, no kurienes seko, ka vismaz viens no
šiem lokiem nepārsniedz $2^{\circ}$.

![](LV.AMO.2012.10.4A.png)



# <lo-sample/> LV.AMO.2012.10.5

Dotas divas paralēlas taisnes. Uz vienas no tām atzīmēti $10$ zaļi punkti, uz otras-
$10$ sarkani punkti. Kādu lielāko skaitu nogriežņu, kuriem viens galapunkts ir zaļš,
bet otrs- sarkans, var novilkt tā, lai tie nekrustotos?

(Saka, ka nogriežņi krustojas, ja tiem ir kopīgs iekšējais punkts, t.i., ja tiem ir
kopīgs tikai galapunkts, tie nekrustojas.)

<small>

* questionType:
* domain:

</small>


## Atrisinājums

Visus zaļos punktus sanumurējam no kreisās uz labo pusi ar skaitļiem no $1$ līdz $10$
(skat. 17.zīm.). Līdzīgi sanumurējam visus sarkanos punktus. Tā kā nogriežņi
nekrustojas, tad tie sakārtoti virzienā no kreisās uz labo pusi. Aplūkojam katra
nogriežņa galapunktos ierakstīto skaitļu summas. Tā ir stingri augoša virkne. Mazākā
summa ir $2$, lielākā- $20$. Pavisam iespējamas $19$ vērtības. Kā uzzīmēt $19$
nogriežņus skat., piem., 17.zīm.

![](LV.AMO.2012.10.5A.png)



# <lo-sample/> LV.AMO.2012.11.1

Pierādi, ka nav tāda naturāla skaitļa $n$, ka skaitlis $n^{2}-3n-1$ dalās ar $169$.

<small>

* questionType:
* domain:

</small>


## Atrisinājums

Ja $n^{2}-3n-1$ dalās ar $169$, tad $n^{2}-3n-1=(n-8)(n+5)+39$ dalās ar $13$. Tātad
$(n-8)(n+5)$ dalās ar $13$. Tā kā skaitļi $n-8$ un $n+5$ abi vienlaicīgi dalās ar $13$,
tad $(n-8)(n+5)$ dalās ar $169$. Bet tādā gadījumā $(n-8)(n+5)+39$ nedalās ar $169$.



# <lo-sample/> LV.AMO.2012.11.2

Punkti $A, B, C$ atrodas uz vienas taisnes, bet $A_{1}, B_{1}, C_{1}$- uz citas taisnes.
Pierādi: ja $AB_{1}$ paralēls $A_{1}B$ un $AC_{1}$ paralēls $A_{1}C$, tad $BC_{1}$
paralèls $B_{1}C$.

<small>

* questionType:
* domain:

</small>


## Atrisinājums

Sākumā apskatām gadījumu, kad taisnes ir paralēlas (skat. 18.zīm.). Ievērojam, ka
$\triangle AB_{1}C_{1}$ ir vienāds ar $\triangle A_{1}BC$, pie tam viens ir iegūts ar
otrā pagriezienu par $180^{\circ}$. Tas nozīmē, ka $CB=B_{1}C_{1}$, pie tam punktu pāri
$B, C$ un $C_{1}, B_{1}$ uz taisnēm izvietoti tieši šajā secībā. Tāpēc
$BC_{1}|| B_{1}C$.

![](LV.AMO.2012.11.2A.png)

Par nogriežņa $XY$ virzītu nogriezni $\overline{XY}$ sauksim nogriezni, kur taisnei,
kurai tas pieder, ir piekārtots virziens. Ja $\overline{XY}$ virziens sakrīt ar taisnes
virzienu, tā vērtība ir $XY$; pretējā gadījumā tā ir $-XY$.

Ja taisnes nav paralēlas, tās krustojas kādā punktā $O$. No Talesa teorēmas seko, ka
izpildās vienādības $\overline{OA}: \overline{OB}=\overline{OB_{1}}: \overline{OA_{1}}$
un $\overline{OC}: \overline{OA}=\overline{OA_{1}}: \overline{OC_{1}}$. Sareizinot šīs
vienādības, iegūstam $\overline{OC}: \overline{OB}=\overline{OB_{1}}: \overline{OC_{1}}$.
Tad no Talesa apgrieztās teorēmas seko, ka $BC_{1} || B_{1}C$, k.b.j.

**Piezīme.** Virzītie nogriežņi tiek lietoti, lai varētu pielietot Talesa apgriezto
teorēmu. Iespējams arī līdzīgs pierādījums ar parastiem nogriežņu garumiem; šajā
gadījumā būtu jāšķiro vairāki punktu izvietojuma gadījumi, atkarībā no tā, kurā pusē no
$O$ uz taisnes atrodas katrs punkts.



# <lo-sample/> LV.AMO.2012.11.3

Atrisini vienādojumu:

$$\begin{aligned}
& \frac{1}{\sqrt{x-2012}+\sqrt{x-2010}}+\frac{1}{\sqrt{x-2010}+\sqrt{x-2008}}+\ldots+ \\
& +\frac{1}{\sqrt{x-2}+\sqrt{x}}+\frac{1}{\sqrt{x}+\sqrt{x+2}}+\ldots+\frac{1}{\sqrt{x+2010}+\sqrt{x+2012}}=\frac{1}{\sqrt{2}} .
\end{aligned}$$

<small>

* questionType:
* domain:

</small>


## Atrisinājums

Pārveidojam doto vienādojumu, pareizinot ar saucējam saistīto izteiksmi:

$$\begin{aligned}
& \frac{\sqrt{x-2012}-\sqrt{x-2010}}{-2}+\frac{\sqrt{x-2010}-\sqrt{x-2008}}{-2}+\ldots+ \\
& +\frac{\sqrt{x-2}-\sqrt{x}}{-2}+\frac{\sqrt{x}-\sqrt{x+2}}{-2}+\ldots+\frac{\sqrt{x+2010}-\sqrt{x+2012}}{-2}=\frac{1}{\sqrt{2}}
\end{aligned}$$

Pareizinot abas puses ar $2$ un saīsinot vienādos locekļus:

$$\begin{aligned}
& \sqrt{x+2012}-\sqrt{x-2012}=\sqrt{2} \\
& \sqrt{x+2012}=\sqrt{x-2012}+\sqrt{2} \\
& x+2012=x-2012+2 \sqrt{2(x-2012)}+2 \\
& 4022=2 \sqrt{2(x-2012)} \\
& 2011^{2}=2(x-2012) \\
& x=\frac{2011^{2}}{2}+2012=2024072,5
\end{aligned}$$



# <lo-sample/> LV.AMO.2012.11.4

Pierādi, ka izliektu 2012-stūri nevar sadalīt 200 izliektos 12-stūros.

<small>

* questionType:
* domain:

</small>


## Atrisinājums

Izliekta $2012$-stūra iekšējo leņķu summa ir $2010 \cdot 2 \pi$. Tos ir jānoklāj ar
$200$ $12$-stūru leņķiem, kuru kopējais lielums ir
$200 \cdot 10 \cdot 2 \pi < 2010 \cdot 2 \pi$. Tātad prasīto izdarīt nav iespējms.



# <lo-sample/> LV.AMO.2012.11.5

Plaknē doti $16$ punkti, kas izvietoti kvadrātiska režģa veidā kā parādīts 4.zīm.
Taisnstūri sauksim par labu, ja tā virsotnes atrodas režğa punktos, malas ir paralēlas
režģa līnijām un nav tā, ka starp taisnstūra virsotnēm ir gan viens no četriem režğa
stūriem (punkti $A, B, C, D$), gan viens no četriem režģa punktiem, kas atrodas režğa
iekšienē (punkti $M, N, O, P$ ).

Kāds ir lielākais režğa punktu skaits, ko var atzīmēt tā, lai nebūtu laba taisnstūra,
kuram visas virsotnes ir atzīmētie punkti?

![](LV.AMO.2012.11.5.png)

<small>

* questionType:
* domain:

</small>


## Atrisinājums

Tas, ka $10$ punktus var nokrāsot redzams piem. 19.zīmējumā. Atliek pamatot, ka, ja
nokrāsosim $11$ punktus, tad noteikti atradīsies labs taisnstūris ar visām nokrāsotām
virsotnēm. Ja ir nokrāsoti $11$ punkti tad ir divas iespējas:

A) ir kāda rinda, kur ir nokrāsoti $4$ punkti,

B) nav tādas rindas.

A) gadījumā noteikti vēl ir rinda, kurā ir nokrāsoti vismaz $3$ punkti, tad no šīm abām
   rindām noteikti var izvēlēties *labu* taisnstūri, kuram visas virsotnes ir
   nokrāsotas (ņemam vai nu divus vidējos, vai malējos punktus (tos, kuri abi ir
   nokrāsoti) no tās rindas, kur ir $3$ nokrāsoti punkti un tos pašus no tās rindas,
   kur ir $4$).

B) gadījumā, ja katrā rindā ir ne vairāk kā $3$ nokrāsoti punkti, tad ir vismaz $3$
   rindas, kurās ir vismaz $3$ nokrāsoti punkti. Tātad būs vai nu augšējā un apakšējā,
   vai divas vidējās rindas ar $3$ nokrāsotiem punktiem. Tad no šīm divām rindām var
   izvēlēties labu taisnstūri, kuram visas virsotnes ir nokrāsotas- jāņem tās divas
   kolonas, kurās abām šīm rindām ir nokrāsoti punkti.

![](LV.AMO.2012.11.5A.png)



# <lo-sample/> LV.AMO.2012.12.1

Skaitļi $A$ un $B$ ir divi dažādi $7$-ciparu skaitļi, kuri katrs satur visus ciparus
no $1$ līdz $7$. Pierādi, ka $A$ nedalās ar $B$.

<small>

* questionType:
* domain:

</small>


## Atrisinājums

Apzīmēsim vienu no dotajiem septiņciparu skaitļiem ar $A$, bet otru- ar $B$. Tā kā abu
skaitļu decimālais pieraksts sastāv no vieniem un tiem pašiem cipariem, to ciparu
summas ir vienādas ar $28$, tad $A$ un $B$, dalot ar $9$, dod vienādu atlikumu $1$,
t.i. $A=9N+1$ un $B=9M+1$, $N$ un $M$- naturāli skaitļi. Pieņemsim, ka $A=kB$, kur $k$
naturāls skaitlis un $2 \leq k \leq 7$ ($k$ nepārsniedz $7$, jo skaitļi $A$ un $B$ abi
ir septiņciciparu skaitļi, un $A$ pirmais cipars nepārsniedz $7$). Skaitlis
$kB=k(9M+1)=9kM+k$, dalot ar $9$, dod atlikumu $k \neq 1$, tātad $kB \neq A$, k.b.j.

*Piezīme.* Atrisinājumu var pierakstīt īsāk, lietojot kongruences:
$A \equiv B \equiv 1(\bmod 9)$, bet $kB \equiv k(\bmod 9)$. Ja $A=nB$, tad
$1 \equiv k(\bmod 9)$. Tā kā $2 \leq k \leq 7$, iegūta pretruna.



# <lo-sample/> LV.AMO.2012.12.2

Caur trijstūra $ABC$ malas $AB$ iekšēju punktu $P$ novilkta taisne, kas ir paralēla
$BC$ un krusto $\triangle ABC$ apvilkto riņķa līniju punktos $M$ un $N$ ( $A, M$ un
$B$ atrodas uz riņķa līnijas tieši šādā secībā). $MC$ krusto $AB$ punktā $Q$. Pierādi,
ka $NQ$ iet caur trijstūriem $AMQ$ un $APN$ apvilkto riņķa līniju krustpunktu.

<small>

* questionType:
* domain:

</small>


## Atrisinājums

Apzīmēsim $\triangle AMQ$ un $\triangle APN$ apvilkto riņķa līniju krustošanās punktu
ar $X$ (skat. 20.zīm.). Lai pierādītu, ka $X$ atrodas uz nogriežņa $QN$, pietiek
parādīt, ka $\sphericalangle AXQ+\sphericalangle AXN=180^{\circ}$.

$\sphericalangle APN=\sphericalangle ABC$, jo $MN || BC$. Savukārt
$\sphericalangle AXN=\sphericalangle APN$ kā ievilktie leņķi, kas balstās uz vienu
loku. Kā ievilktie leņķi ir vienādi arī
$\sphericalangle AMC=\sphericalangle ABC$. Bet tā kā $A, M, Q, X$ atrodas uz riņķa
līnijas, tad $\sphericalangle AXQ=180^{\circ}-\sphericalangle AMC$. Ieguvām, ka
$\sphericalangle AXN=\sphericalangle ABC$ un
$\sphericalangle AXQ=180^{\circ}-\sphericalangle ABC$. To summa ir vienāda ar
$180^{\circ}$, k.b.j.

![](LV.AMO.2012.12.2A.png)



# <lo-sample/> LV.AMO.2012.12.3

Atrisini vienādojumu $\lg x \cdot \lg (4-x)=\frac{1}{4}$.

<small>

* questionType:
* domain:

</small>


## Atrisinājums

Ja $x < 1$ vai $x > 3$, tad izteiksmes $\lg x \cdot \lg (4-x)$ vērtība ir vai nu
negatīva vai vispār neeksistē, ja $1 \leq x \leq 3$, tad arī $1 \leq 4-x \leq 3$ un
$\lg x \cdot \lg (4-x) \leq \lg (3) \cdot \lg (3) < \frac{1}{4}$, jo
$3 < \sqrt{10}$. Tātad dotajam vienādojumam atrisinājuma nav.



# <lo-sample/> LV.AMO.2012.12.4

Vai telpā var izvietot **a)** $6$ punktus, **b)** $7$ punktus tā, lai jebkuri trīs no
tiem būtu vienādsānu trijstūra virsotnēs un nekādi pieci no tiem neatrastos vienā
plaknē?

<small>

* questionType:
* domain:

</small>


## Atrisinājums

**a)** Jā; der, piemēram, oktaedra virsotnes.

**b)** Jā; der, piemēram, regulāras trijstūra prizmas, kuras sānu skaldnes ir kvadrāti,
virsotnes un tai apvilktās sfēras centrs.



# <lo-sample/> LV.AMO.2012.12.5

Klasē ir $17$ skolēni. Katru dienu daži no viņiem (vismaz viens) tiek izsaukti pie
tāfeles. Kāds ir mazākais dienu skaits, pēc kurām ir iespējams, ka katriem diviem
klases skolniekiem ir bijusi diena, kad viens no viņiem ir izsaukts pie tāfeles, bet
otrs nē?

<small>

* questionType:
* domain:

</small>


## Atrisinājums

**Atbilde:** pietiek ar $5$ dienām. Piemēram, $\underline{1. dienā}$ pie tāfeles tika
izsaukti $1., 2., 3., 4., 5., 6., 7.$ un $8.$ skolēni, $\underline{2. dienā}$- 
$1., 2., 3., 4., 9., 10., 11.$ un $12.$ skolēni, $\underline{3. dienā}$-
$1., 2., 5., 6., 9., 10., 13.$ un $14.$ skolēni, $\underline{4. dienā}-
$1., 3., 5., 7., 9., 11., 13.$ un $15.$ skolēni, $\underline{5. dienā}$- $17.$ skolēns.

Pamatosim, ka ar mazāk dienām nepietiek. Teiksim, ka vairāki skolēni ir
*vienādā pozīcijā*, ja vienā dienā tie visi bija izsaukti pie tāfeles vai arī visi
nebija pie tāfeles. Pēc $1.$ dienas būs vismaz $9$ skolēni *vienādā pozīcijā*.
(Izvēloties jebkurus divus no šiem skolēniem, tie neapmierina uzdevuma nosacījumus.).
$2.$ dienā no šīs grupas skolēniem daži (vai neviens) tika izsaukti pie tāfeles, taču
paliek vismaz $5$ skolēni, kas abās dienas bija *vienādā pozīcijā*. Savukārt pēc trīs
dienām noteikti būs vismaz $3$ skolēni, kas visās dienās bija vienādā pozīcijā, bet
pēc $4.$ dienas joprojām varēs atrast vismaz $2$ skolēnus, kas visas četras dienas
bija *vienādā pozīcijā*. Izvēloties šo skolēnu pāri, tam nevarēs atrast dienu, kad
viens bija pie tāfeles, bet otrs- nē. Tātad ar $4$ dienām nepietiek.
