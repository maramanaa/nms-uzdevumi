# <lo-sample/> LV.NOL.2017.5.1

Uz autoceļa "Brauc un piesprādzējies" ir trīs braukšanas joslas. Pa pirmo joslu
jābrauc ar ātrumu no $50$ līdz $70$ kilometriem stundā, pa otro joslu - ar
ātrumu no $90$ līdz $110$ kilometriem stundā, bet pa trešo - ar ātrumu no $120$
līdz $140$ kilometriem stundā.

Autovadītājs brauc pa autoceļa "Brauc un piesprādzējies" vienu noteiktu joslu un
ievēro, ka uz odometra (ierīce, kas rāda nobrauktā ceļa garumu kilometros)
displeja redzams rādījums

$15951$

Autovadītājs, ievērojot šo simetrisko skaitli, kas vienādi lasāms gan no labās,
gan kreisās puses, nolēma pēc divām stundām atkal aplūkot displeju.

Izrādījās, ka displejā atkal bija redzams simetrisks skaitlis. Pa kuru joslu vai
joslām noteikti nebrauca autovadītājs?

<small>

* questionType:
* domain:

</small>


## Atrisinājums

Apskatām, kādi ir nākamie simetriskie skaitļi, ko var redzēt odometra displejā.

- Pēc skaitļa $15951$ var redzēt skaitli $16061$. Šajā gadījumā autovadītājs
  divās stundās ir nobraucis $16061-15951=110 \mathrm{~km}$, tas ir iespējams,
  ja brauc pa pirmo joslu, piemēram, ar ātrumu $55 \mathrm{~km} / \mathrm{h}$.
- Pēc skaitļa $16061$ var redzēt skaitli $16161$. Šajā gadījumā autovadītājs
  divās stundās ir nobraucis $16161-15951=210 \mathrm{~km}$, tas ir iespējams,
  ja brauc pa otro joslu, piemēram, ar ātrumu $105 \mathrm{~km} / \mathrm{h}$.

- Pēc skaitļa $16161$ var redzēt skaitli $16261$. Šajā gadījumā autovadītājs
  divās stundās būtu nobraucis $16261-15951=310 \mathrm{~km}$. Pat braucot ar
  vislielāko atļauto ātrumu $140 \mathrm{~km} / \mathrm{h}$ divās stundās var
  nobraukt tikai $140 \cdot 2=280 \mathrm{~km}$, kas ir mazāk nekā $310$ km.

Ja autovadītājs brauktu pa trešo joslu ar mazāko iespējamo ātrumu
$120 \mathrm{~km} / \mathrm{h}$, tad divās stundās viņš nobrauktu $240$ km, bet
$15951+240=16191$, kas ir vairāk nekā $16161$. Tātad autovadītājs noteikti
nebrauca pa trešo joslu.



# <lo-sample/> LV.NOL.2017.5.2

Skaitlim $2016201620172017$ izsvītroja vienu vai vairākus ciparus tā, ka 
iegūtais skaitlis dalās ar $3$. Kādu lielāko skaitli varēja iegūt?

<small>

* questionType:
* domain:

</small>


## Atrisinājums

Lielākais skaitlis, kādu var iegūt, ir $201620162017017$. Pamatosim, ka lielāku
skaitli nevar iegūt. Lai iegūtu lielāko skaitli, jāizsvītro pēc iespējas mazāk
cipari. Lai skaitlis dalītos ar 3, tā ciparu summai jādalās ar $3$. Dotā skaitļa
ciparu summa ir $38$. Vienīgā iespēja izsvītrot vienu ciparu, lai iegūtā skaitļa
ciparu summa un tātad arī pats skaitlis dalītos ar $3$, ir izsvītrot ciparu $2$.
No četriem skaitļiem, ko var iegūt, izsvītrojot divnieku ($16201620172017$,
$201601620172017$, $201620160172017$, $201620162017017$), lielākais ir
$201620162017017$.



# <lo-sample/> LV.NOL.2017.5.3

Krokodils, lauva, tīģeris un gepards iztiku sev sagādā, medījot antilopes. Katrs
no tiem vienā dienā var nomedīt vienu antilopi, ar to, neskaitot medību dienu,
krokodilam pietiek vēl vienai dienai, lauvam - vēl divām dienām, tīģerim - vēl
trim dienām, bet gepardam - vēl četrām dienām. Katrs no tiem nākamajā dienā pēc
tam, kad ir apēdis savu antilopi, atkal dodas medībās. Zināms, ka $2017.$ gada
$17.$ februārī tie visi bija devušies medībās. Kurš būs nākamais tuvākais datums,
kad tie visi reizē atkal dosies medībās?

<small>

* questionType:
* domain:

</small>


## Atrisinājums

Skaidrs, ka krokodils dodas medībās katru otro dienu, lauva - katru trešo,
tīģeris - katru ceturto, bet gepards - katru piekto dienu. Pēc $n$ dienām
krokodils dosies medībās, ja $n$ dalīsies ar $2$, lauva - ja $n$ dalīsies ar $3$,
tīģeris - ja $n$ dalīsies ar $4$, un gepards - ja $n$ dalīsies ar $5$ . Tātad,
ja tie visi kopā
atkal dosies medībās pēc $n$ dienām, tad $n$ jādalās gan ar $2$, gan ar $3$, gan
ar $4$, gan ar $5$. Mazākais šāds $n$ ir šo četru skaitļu mazākais kopīgais
dalāmais, kas ir $60$. Tātad visi reizē atkal dosies medībās pēc $60$ dienām,
tas ir, $2017.$ gada $18.$ aprīlī.



# <lo-sample/> LV.NOL.2017.5.4

Zane uz papīra lapas uzzīmēja riņķa līniju un kvadrātu (tā, ka neviens no tiem
nepieskaras lapas malai), izkrāsoja riņķi pelēku un tad sagrieza lapu pa to
kontūriem. Cik pelēkas daļas viņa šādi varēja iegūt? Atrodi visus variantus,
nav jāpamato, ka citu nav! Vienu piemēru, kā var iegūt $2$ pelēkas daļas,
skat. 1.att.

![](LV.NOL.2017.5.4.png)

<small>

* questionType:
* domain:

</small>


## Atrisinājums

Var iegūt $1, 2, 3, 4$ vai $5$ pelēkas daļas, skat., piemēram, 2.att.

![](LV.NOL.2017.5.4A.png)



# <lo-sample/> LV.NOL.2017.5.5

Šaha zirdziņš ir sasitis kāju, tāpēc viņš veic vienu garu lēcienu (tas ir, no
tās rūtiņas, kurā stāv zirdziņš, viņš var aizlēkt uz jebkuru rūtiņu, kas
atzīmēta ar " $x$ ", skat. 3.att.) un vienu īsu lēcienu (tas ir, no tās rūtiņas,
kurā stāv zirdziņš, viņš var aizlēkt uz jebkuru rūtiņu, kas atzīmēta ar " $y$ ",
skat. 4.att.). Parādi, kā klibais zirdziņš var apstaigāt šaha galdiņu ar
izmēriem $4 \times 4$ lauciņi, pamīšus izpildot vienu garu lēcienu, vienu īsu
lēcienu, vienu garu lēcienu, vienu īsu lēcienu, .. !

*Piezīme.* Apstaigāt galdiņu nozīmē, ka zirdziņš katrā šaha galdiņa lauciņā ir
bijis tieši vienu reizi.

![](LV.NOL.2017.5.5.png)

<small>

* questionType:
* domain:

</small>


## Atrisinājums

Šaha galdiņu ar izmēriem $4 \times 4$ lauciņus var apstaigāt, piemēram, kā
parādīts 5.att.

![](LV.NOL.2017.5.5A.png)



# <lo-sample/> LV.NOL.2017.6.1

Veikalā "Kartupelis un apelsīns" ir jauns norēķinu veids, lietojot kases aparātu
"Runā un maksā". Pircējs mikrofonā pasaka, ko un cik daudz vēlas iegādāties, un
tad kases aparāts izdrukā čeku, kuru ir jāapmaksā. Pircējs saka: "Vēlos samaksāt
par $1~\mathrm{kg}$ apelsīnu (cena $0,90 € / \mathrm{kg}$ ), $2~\mathrm{kg}$
banānu (cena $0,60 € / \mathrm{kg}$ ) un trīs vienādiem dzērveņu želejkonfekšu
iepakojumiem, kuru cenu neatceros.

Kases aparāts izdrukā čeku par $€ 5,30$.

Pircējs nav ar mieru un lūdz pārrēķināt. Tik tiešām - jaunajā čekā ir cita
summa. Kā var noteikti zināt, ka pirmais čeks bija kļūdains?

<small>

* questionType:
* domain:

</small>


## Atrisinājums

Par $1~\mathrm{kg}$ apelsīnu un $2~\mathrm{kg}$ banānu pircējam kopā jāmaksā
$1 \cdot 0,90+2 \cdot 0,60=2,10$ eiro. Līdz ar to par $3$ vienādiem dzērveņu
želejkonfekšu iepakojumiem būtu jāmaksā $5,30-2,10=3,20$ eiro jeb $320$ centi.
Tā kā $320$ nedalās ar $3$, tad pirmais čeks noteikti bija kļūdains.



# <lo-sample/> LV.NOL.2017.6.2

Skaitlim $201720182019$ izsvītroja vienu vai vairākus ciparus tā, ka iegūtais
skaitlis dalās ar $9$. Kādu lielāko skaitli varēja iegūt?

<small>

* questionType:
* domain:

</small>


## Atrisinājums

Lielākais skaitlis, kādu var iegūt, ir $2012012019$. Pamatosim, ka lielāku
skaitli nevar iegūt. Lai iegūtu lielāko skaitli, jāizsvītro pēc iespējas mazāk
cipari. Lai skaitlis dalītos ar $9$, tā ciparu summai jādalās ar $9$. Dotā
skaitļa ciparu summa ir $33$. Nav iespējams izsvītrot vienu ciparu, lai iegūtā
skaitļa ciparu summa dalītos ar $9$ . Vienīgā iespēja izsvītrot divus ciparus,
lai iegūtā skaitļa ciparu summa un tātad arī pats skaitlis dalītos ar $9$, ir
izsvītrot ciparus $7$ un $8$ .



# <lo-sample/> LV.NOL.2017.6.3

Šaha zirdziņš ir sasitis kāju, tāpēc viņš veic vienu garu lēcienu (tas ir, no
tās rūtiņas, kurā stāv zirdziņš, viņš var aizlēkt uz jebkuru rūtiņu, kas
atzīmēta ar " $x$ ", skat. 6.att.) un vienu īsu lēcienu (tas ir, no tās rūtiņas,
kurā stāv zirdziņš, viņš var aizlēkt uz jebkuru rūtiņu, kas atzīmēta ar " $y$ ",
skat. 7.att.). Vai zirdziņš var apstaigāt 8.att. doto figūru, pamīšus izpildot
vienu garu lēcienu, vienu īsu lēcienu, vienu garu lēcienu, vienu īsu
lēcienu, .... ?

*Piezīme.* Apstaigāt figūru nozīmē, ka zirdziņš katrā figūras rūtiņā ir bijis
tieši vienu reizi.

![](LV.NOL.2017.6.3.png)

<small>

* questionType:
* domain:

</small>


## Atrisinājums

Jā, zirdziņš var apstaigāt uzdevumā doto figūru, skat., piemēram, 9.att.

![](LV.NOL.2017.6.3A.png)



# <lo-sample/> LV.NOL.2017.6.4

Uz rūtiņu lapas uzzīmē tādu trijstūri $ABC$, lai vienlaicīgi izpildītos šādi
nosacījumi:

- visas trijstūra virsotnes atrodas rūtiņu krustpunktos;
- punkts $X$ ir nogriežņa $AB$ viduspunkts;
- punkts $Y$ ir nogriežņa $AC$ viduspunkts;
- nogriežņi $BY$ un $CX$ krustojoties veido $90^{\circ}$ lielu leņķi.

*Piezīme.* Nogriežņa viduspunkts ir tāds punkts, kas sadala nogriezni divos
vienāda garuma nogriežnoos.

<small>

* questionType:
* domain:

</small>


## Atrisinājums

Kā uzzīmēt trijstūri skat., piemēram, 10.att.

![](LV.NOL.2017.6.4A.png)



# <lo-sample/> LV.NOL.2017.6.5

Parkā aug liepas un ozoli. No visiem kokiem liepas ir $25 \%$, bet ozoli-
$75 \%$. Pavasara talkas pirmajā dienā skolēni parkā stādīja tikai liepas, kā
rezultātā dienas beigās ozolu īpatsvars parkā nokritās līdz $15\%$. Talkas
otrajā dienā skolēni parkā stādīja tikai ozolus, kā rezultātā dienas beigās
parkā izveidojās tāda pati koku proporcija ( $25 \%$ liepu un $75 \%$ ozolu),
kāda bija pirms talkas. Cik reizes parkā pieauga ozolu skaits pēc talkas beigām,
salīdzinot ar situāciju pirms tās?

<small>

* questionType:
* domain:

</small>


## Atrisinājums

Koku skaitu pirms talkas apzīmējam ar $x$, tad liepu skaits ir $\frac{1}{4} x$
un ozolu skaits ir $\frac{3}{4} x$. Pēc pirmās talkas dienas ozolu īpatsvars
samazinājās piecas reizes un tā kā tika stādītas tikai liepas, tad koku
kopskaits palielinājās piecas reizes, tas ir, pēc pirmās talkas dienas visu
koku skaits bija $5x$ ). Tātad pirmajā talkas dienā tika iestādītas
$5x-x=4x$ liepas un kopējais liepu skaits pēc talkas bija
$\frac{1}{4}x+4x=4 \frac{1}{4}x=\frac{17}{4}x$.

Pēc otrās talkas dienas ozolu skaits atkal ir trīs reizes lielāks nekā liepu
skaits, tātad ozolu skaits ir $\frac{17}{4} x \cdot 3=\frac{51}{4} x$. Tātad
ozolu skaits parkā pēc talkas beigām ir pieaudzis
$\frac{51}{4}x: \frac{3}{4}x=\frac{51 \cdot 4}{4 \cdot 3}=17$ reizes.



# <lo-sample/> LV.NOL.2017.7.1

Varde vienā lēcienā var pārvietoties vienu rūtiņu uz augšu vai vienu rūtiņu pa
labi. Cik dažādos veidos varde no rūtiņas $A$ var nokļut rūtiņā $B$
(skat. 11.att.)? Iekrāsotajās rūtiņās ir šķērslis, tajās varde neiet.

![](LV.NOL.2017.7.1.png)

<small>

* questionType:
* domain:

</small>


## Atrisinājums

Pakāpeniski aprēķinām, cik veidos varde var nokļūt katrā rūtiņā. levērojam, ka
rūtiņā $X$ (skat. 12.att.) varde var nokļūt no rūtiņas $C$ vai $D$. Ja rūtiņā
$C$ varde var nokļūt $c$ veidos, bet rūtiņā $D$ tā var nokļūt $d$ veidos, tad
rūtiņā $X$ varde var nokļūt $c+d$ veidos. Tātad no rūtiņas $A$ rūtiņā $B$ varde
var nokļūt $19$ dažādos veidos (skat. 13.att.).

![](LV.NOL.2017.7.1A.png)



# <lo-sample/> LV.NOL.2017.7.2

Piecciparu skaitļa kas dalās ar $13$, pirmais cipars ir vienāds ar ceturto, bet
otrais - ar piekto. Kāds ir šī skaitļa trešais cipars? Atrodi visas iespējamās
vērtības un pamato, ka citu nav!

<small>

* questionType:
* domain:

</small>


## Atrisinājums

Doto piecciparu skaitli varam uzrakstīt kā $\overline{abcab}$. Pārveidojam šo
skaitli

$$\overline{abcab}=\overline{ab} \cdot 1000+c \cdot 100+\overline{ab}=1001 \cdot \overline{ab}+100c$$

Tā kā $1001$ dalās ar $13(1001:13=77)$, tad, lai viss skaitlis dalītos ar $13$,
arī saskaitāmajam $100c$ jādalās ar $13$. Tā kā $100$ un $13$ ir savstarpēji
pirmskaitļi, tad $c$ jādalās ar $13$, tas iespējams tikai tad, kad $c=0$.



# <lo-sample/> LV.NOL.2017.7.3

Zane uz papīra lapas uzzīmēja riņķa līniju un kvadrātu (tā, ka neviens no tiem
nepieskaras lapas malai) un tad sagrieza lapu pa to kontūriem. Cik daļās var būt
sagriezta lapa? Atrodi visus variantus, nav jāpamato, ka citu nav! Vienu piemēru,
kā lapa var būt sagriezta $4$ daļās, skat. 14.att.

![](LV.NOL.2017.7.3.png)

<small>

* questionType:
* domain:

</small>


## Atrisinājums

Lapa var būt sagriezta $3,4,5,6,7,8,9,10$ daļās, skat., piemēram, 15.att.

![](LV.NOL.2017.7.3A.png)



# <lo-sample/> LV.NOL.2017.7.4

Trijstūrī $ABC(AB < BC)$ novilkta bisektrise $BD$. Uz $BD$ izvēlēts tāds punkts
$F$, ka $\sphericalangle AFD=\sphericalangle ADF$, un uz $BC$ izvēlēts tāds
punkts $E$, ka $FE || AC$. Pierādīt, ka
$\sphericalangle BAF=\sphericalangle BEF!$

<small>

* questionType:
* domain:

</small>


## Atrisinājums

Apzīmējam $\sphericalangle ABF=\sphericalangle EBF=\beta$ un
$\sphericalangle AFD=\sphericalangle ADF=\alpha$ un aprēķināsim
$\sphericalangle BAF$ un $\sphericalangle BEF$. levērojam, ka
$\sphericalangle AFB=180^{\circ}-\sphericalangle AFD=180^{\circ}-\alpha$
(blakusleņķu summa ir $180^{\circ}$ ), tad no trijstūra $BAF$ iegūstam, ka
$\sphericalangle BAF=180^{\circ}-\sphericalangle ABF-\sphericalangle AFB=180^{\circ}-\beta-\left(180^{\circ}-\alpha\right)=\alpha-\beta \quad$
(trijstūra iekšējo leņķu summa ir $180^{\circ}$ ).

Līdzīgi iegūstam
$\sphericalangle BDC=180^{\circ}-\sphericalangle ADF=180^{\circ}-\alpha$ un

$$\sphericalangle DCB=180^{\circ}-\sphericalangle BDC-\sphericalangle DBC=180^{\circ}-\left(180^{\circ}-\alpha\right)-\beta=\alpha-\beta$$

Tā kā $\sphericalangle BEF=\sphericalangle DCB$ (kāpšļu leņķi pie paralēlām
taisnēm), tāpēc arī $\sphericalangle BEF=\alpha-\beta$.

Līdz ar to esam ieguvuši, ka
$\sphericalangle BAF=\sphericalangle BEF=\alpha-\beta$.

*Piezīme.* Prasīto var iegūt arī, pierādot, ka
$\triangle ABF=\triangle EBF$ pēc pazīmes $\ell m \ell$.

![](LV.NOL.2017.7.4A.png)



# <lo-sample/> LV.NOL.2017.7.5

Kāds ir mazākais rūtiņu skaits, kas jāiekrāso $4 \times 4$ rūtiņu kvadrātā, lai
neatkarīgi no tā, kuras divas rūtiņu rindas un divas rūtiņu kolonnas tiktu
izmestas, vismaz viena iekrāsotā rūtiņa paliktu neizmesta?

<small>

* questionType:
* domain:

</small>


## Atrisinājums

Mazākais skaits rūtiņu, kas jāiekrāso, ir $7$. Tās var iekrāsot, piemēram, kā
parādīts 17.att. Redzams, ka, izmetot jebkuras divas rindas, aizkrāsotas paliek
vēl rūtiņas trīs dažādās kolonnās, tātad ar $2$ kolonnu izmešanu visas atlikušās
iekrāsotās rūtiņas izmest nevar.

![](LV.NOL.2017.7.5A.png)

Pierādīsim, ka mazāk rūtiņu nevar iekrāsot, tas ir, ka sešas iekrāsotas rūtiņas
vienmēr var izmest, izmetot divas rindas un divas kolonnas.

Ja kādā rindā ir $3$ vai vairāk iekrāsotas rūtiņas, tad, izvēloties šo rindu,
atliek vēl $3$ vai mazāk rūtiņas, ko viegli izmest ar $3$ gājieniem.

Ja nav tādas rindas, kurā ir $3$ vai vairāk iekrāsotas rūtiņas, tad pēc Dirihlē
principa noteikti ir rinda, kurā ir $2$ iekrāsotas rūtiņas, izmetot to, paliek
$3$ rindas un $4$ iekrāsotas rūtiņas, tātad atkal pēc Dirihlē principa ir vēl
viena rinda, kurā ir $2$ iekrāsotas rūtiņas. Izmetot arī to, atliek $2$
iekrāsotas rūtiņas, kuras var izmest, izmetot divas kolonnas.



# <lo-sample/> LV.NOL.2017.8.1

Slidotavai "Pa plānu ledu" ir taisnstūrveida forma un tās perimetrs ir $120$
metri. Pie slidotavas vienas malas atrodas kvadrātveida laukums, kurā uzbūvēta
slidu noma, bet pie blakus malas atrodas kvadrātveida stāvlaukums (skat. 18.att.).
Stāvlaukuma platība ir par $1200 \mathrm{~m}^{2}$ lielāka nekā slidu nomas
platība. Aprēķini slidotavas platību!

![](LV.NOL.2017.8.1.png)

<small>

* questionType:
* domain:

</small>


## Atrisinājums

Slidu nomas malas garumu apzīmējam ar $x$, tad stāvlaukuma malas garums ir
$60-x$. Slidu nomas platība ir $x^{2}$ un stāvlaukuma platība ir
$(60-x)^{2}$. Līdz ar to iegūstam vienādojumu

$$\begin{gathered}
(60-x)^{2}-x^{2}=1200 \\
3600-120x+x^{2}-x^{2}=1200 \\
120x=2400 \\
x=20
\end{gathered}$$

Tātad slidotavas platība ir $x \cdot(60-x)=20 \cdot 40=800 \mathrm{~m}^{2}$.



# <lo-sample/> LV.NOL.2017.8.2

Ja no piecciparu skaitļa, kam pirmais cipars vienāds ar ceturto, bet otrais
- ar piekto, atņem vieninieku tad iegūtais skaitlis dalās ar $11$. Kāds var būt
sākotnējā piecciparu skaitļa trešais cipars? Atrodi visus iespējamos variantus
un pamato, ka citu nav!

<small>

* questionType:
* domain:

</small>


## Atrisinājums

Doto piecciparu skaitli varam uzrakstīt kā $\overline{abcab}$. Pārveidojam šo
skaitli

$\overline{abcab}-1=\overline{ab} \cdot 1000+c \cdot 100+\overline{ab}-1=\overline{ab} \cdot 1001+100c-1=\overline{ab} \cdot 1001+99c+c-1$.

Tā kā $1001$ dalās ar $11$ $(1001:11=91)$ un $99$ dalās ar $11$ , tad, lai viss
skaitlis dalītos ar $11$, arī $c-1$ jādalās ar $11$. Tas iespējams tikai tad,
ja $c=1$.



# <lo-sample/> LV.NOL.2017.8.3

**a)** Parādi, kā šaha zirdziņš var apstaigāt šaha galdiņu ar izmēriem
$5 \times 5$ lauciņi! Vienā lēcienā no tās rūtiņas, kurā stāv zirdziņš, tas var
aizlēkt uz jebkuru rūtiņu, kas atzīmēta ar " $x$ ", skat. 19.att.

**b)** Šaha zirdziņš ir sasitis kāju, tāpēc tas veic vienu garu lēcienu
(skat. 19.att.) un vienu īsu lēcienu (no tās rūtiņas, kurā stāv zirdziņš, tas
var aizlēkt uz jebkuru rūtiņu, kas atzīmēta ar " $y$ ", skat. 20.att.). Vai klibais
zirdziņš var apstaigāt šaha galdiņu izmēriem $5 \times 5$ lauciņi, pamīšus
izpildot vienu garu lēcienu, vienu īsu lēcienu, vienu garu lēcienu, vienu īsu
lēcienu, ....?

*Piezīme.* Apstaigāt galdiņu nozīmē, ka zirdziņš katrā šaha galdiņa lauciņā
ir bijis tieši vienu reizi.

![](LV.NOL.2017.8.3.png)

<small>

* questionType:
* domain:

</small>


## Atrisinājums

**a)** Šaha zirdziņš galdiņu var apstaigāt tā, kā parādīts, piemēram, 21.att.


![](LV.NOL.2017.8.3A.png)


**b)** Pierādīsim, ka klibais zirdziņš nevar apstaigāt šaha galdiņu ar izmēriem
$5 \times 5$ lauciņi.

Pieņemsim pretējo, ka zirdziņam šādā veidā ir izdevies apstaigāt laukumu.
Aplūkosim tikai zirdziņa īsos gājienus, savienosim ar līniju katrus divus
lauciņu centrus, starp kuriem zirdziņš veic īso gājienu. Starta lauciņš (no kura
zirdziņš sāk) šajā gadījumā paliek nesavienots, pārējie $24$ lauciņi ir pa
pāriem savienoti. Aplūkosim ar " $x$ " atzīmētos lauciņus (skat. 22.att.), tādi
ir $9$, tātad vismaz $8$ no tiem būs savienoti ar līniju ar kādu citu lauciņu,
bet līnija (īsais gājiens) no tiem var iet tikai uz ar " $o$ " apzīmēto lauciņu,
kādi ir tikai $4$. Tātad kāds no ar " $o$ " apzīmētajiem lauciņiem būs savienots
ar līniju ar vairāk nekā vienu lauciņu - pretruna.



# <lo-sample/> LV.NOL.2017.8.4

Uz kvadrāta $ABCD$ malām atzīmēti punkti $E, F, G$ un $H$ tā, ka
$\frac{AE}{EB}=\frac{BF}{FC}=\frac{CG}{GD}=\frac{DH}{AH}=9$. Aprēķināt
iekrāsotās daļas (skat. 23.att.) laukuma attiecību pret $ABCD$ laukumu!

![](LV.NOL.2017.8.4.png)


<small>

* questionType:
* domain:

</small>


## Atrisinājums

Apzīmējam $EB=x$, tad $EB=CF=DG=AH=x$ un $AE=BF=CG=DH=9x$ (skat. 24.att.).
Kvadrāta $ABCD$ malas garums ir $10x$ un $S(ABCD)=100x^{2}$

Tā kā trijstūri $HAE, EBF, FCG$ un $GDH$ ir vienādi pēc pazīmes $m \ell m$, tad
$HE=EF=FG=GH$. Tā kā
$\sphericalangle HEF=180^{\circ}-(\sphericalangle AEH+\sphericalangle BEF)=180^{\circ}-(\sphericalangle AEH+\sphericalangle AHE)=180^{\circ}-90^{\circ}=90^{\circ}$,
tad četrstūris $EFGH$ ir kvadrāts, kura laukums ir

$$S(EFGH)=S(ABCD)-4 \cdot S(HAE)=100x^{2}-4 \cdot \frac{1}{2} \cdot x \cdot 9x=82x^{2}$$

lekrāsotās daļas laukums ir puse no kvadrāta $EFGH$ laukuma, tātad tas ir
$41x^{2}$. Tātad iekrāsotās daļas laukuma attiecība pret kvadrāta $ABCD$
laukumu ir $\frac{41x^{2}}{100x^{2}}=\frac{41}{100}$.

![](LV.NOL.2017.8.4A.png)



# <lo-sample/> LV.NOL.2017.8.5

Divi septītās klases skolēni un vairāki astotās klases skolēni piedalījās skolas
šaha turnīrā. Turnīrā katrs dalībnieks ar katru izspēlēja vienu partiju. Katrā
partijā par uzvaru dalībniekam tika piešķirts viens punkts, par neizšķirtu katrs
dalībnieks saņēma $0,5$ punktus, bet par zaudējumu punkti netika piešķirti.
Turnīra beigās septītās klases skolēni kopā bija ieguvuši $8$ punktus, bet visi
astotās klases skolēni bija ieguvuši vienādu punktu skaitu. Cik astotās klases
skolēni piedalījās turnīrā? Atrodi visus iespējamos variantus un pamato, ka citu
nav!

<small>

* questionType:
* domain:

</small>


## Atrisinājums

Ar $n$ apzīmējam astotās klases skolēnu skaitu, kas piedalījās turnīrā un ar
$x$ - punktu skaitu, ko ieguva katrs astotās klases skolēns. Tātad turnīrā kopā
piedalījās $n+2$ skolēni un tā kā katrs dalībnieks ar katru izspēlēja vienu
partiju, tad kopējais spēļu un arī punktu skaits ir $\frac{(n+2)(n+1)}{2}$.
Astotās klases skolēni kopā ieguva

$$nx=\frac{(n+2)(n+1)}{2}-8$$

punktus. Reizinot abas vienādojuma puses ar $2$ , iegūstam

$$\begin{gathered}
2nx=(n+2)(n+1)-16 \\
2nx=n^{2}+3n-14
\end{gathered}$$

Dalot abas vienādojuma puses ar $n$, iegūstam

$$\begin{array}{r}
2x=\frac{n^{2}}{n}+\frac{3 n}{n}-\frac{14}{n} \\
2x=n+3-\frac{14}{n}
\end{array}$$

Tā kā $2x$ ir vesels skaitlis, tad $n$ ir jābūt skaitļa $14$ dalītājam, tas ir,
$n$ iespējamās vērtības ir $1 ; 2 ; 7 ; 14$. Apskatām visus gadījumus.

- Ja $n=1$, tad $2x=1+3-14=-10$, kas nav iespējams, jo punktu skaits nevar būt
  negatīvs.
- Ja $n=2$, tad $2x=2+3-7=-2$, kas nav iespējams, jo punktu skaits nevar būt
  negatīvs.
- Ja $n=7$, tad $2x=7+3-2=8$ jeb $x=4$.
- Ja $n=14$, tad $2x=14+3-1=16$ jeb $x=8$.

Tātad turnīrā piedalījās $7$ vai $14$ astotās klases skolēni. Parādīsim, ka abi
šie gadījumi ir iespējami.

- Ja turnīrā piedalījās $7$ astotās klases skolēni, tad turnīrā kopā piedalījās
  $9$ skolēni un katrs izspēlēja $8$ spēles. Piemēram, ja visas spēles beidzās
  neizšķirti, tad katrs turnīra dalībnieks izcīnīja $4$ punktus, kas atbilst
  uzdevuma nosacījumiem.
- Ja turnīrā piedalījās $14$ astotās klases skolēni, tad doto turnīra rezultātu
  varēja panākt, piemēram, sekojošā veidā, kur ar $A$ un $B$ apzīmēti $7.$
  klases skolēni:
   - spēle starp $A$ un $B$ beidzās neizšķirti;
   - visas spēles starp $8.$ klases skolēniem beidzās neizšķirti;
   - septiņi $8.$ klases skolēni uzvarēja $A$, bet spēlēja neizšķirti ar $B$;
   - otri septiņi $8.$ klases skolēni uzvarēja $B$, bet spēlēja neizšķirti ar
     $A$.

Šajā gadījumā abiem $7.$ klases skolēniem ir $4$ punkti ($8$ neizšķirti), bet
visiem $8.$ klases skolēniem ir $8$ punkti ($14$ neizšķirti un viena uzvara).



# <lo-sample/> LV.NOL.2017.9.1

Koka sija sver $90~\mathrm{kg}$, bet par $2~\mathrm{m}$ garāka dzelzs sija sver
$160~\mathrm{kg}$, pie tam viens metrs dzelzs sijas sver par $5$ kilogramiem
vairāk nekā viens metrs koka sijas. Cik sver viens metrs katras sijas?

<small>

* questionType:
* domain:

</small>


## Atrisinājums

Koka sijas garumu apzīmējam ar $x$, bet dzelzs sijas garumu - ar $x+2$. Tad
viens metrs koka sijas sver $\frac{90}{x} \mathrm{~kg}$, bet viens metrs dzelzs
sijas sver $\frac{160}{x+2} \mathrm{~kg}$. Tā kā viens metrs dzelzs sijas sver
par $5$ kilogramiem vairāk nekā viens metrs koka sijas, tad iegūstam vienādojumu
$\frac{160}{x+2}-\frac{90}{x}=5$.

Tā kā $x$ un $x+2$ ir siju garumi, tad $x > 0$ un $x+2 > 0$. Vienādojuma abas
puses reizinot ar $x(x+2) > 0$, iegūstam

$$\begin{aligned}
160x-90(x+2) & =5x(x+2) \\
32x-18(x+2) & =x(x+2) \\
32x-18x-36 & =x^{2}+2x \\
x^{2}-12x+36 & =0
\end{aligned}$$

Līdz ar to esam ieguvuši, ka $x_{1}=x_{2}=6$.

Tātad viens metrs koka sijas sver $90:6=15 \mathrm{~kg}$ un viens metrs dzelzs
sijas sver $160:8=20 \mathrm{~kg}$.



# <lo-sample/> LV.NOL.2017.9.2

Pierādīt, ka $9x^{6}-x^{3}+1 > 0$ visiem reāliem $x$.

<small>

* questionType:
* domain:

</small>


## Atrisinājums

Veicam ekvivalentus pārveidojumus:

$$\begin{gathered}
\left(3x^{3}\right)^{2}-2 \cdot 3x^{3} \cdot \frac{1}{6}+\left(\frac{1}{6}\right)^{2}+\frac{35}{36} > 0 \\
\left(3x^{3}-\frac{1}{6}\right)^{2}+\frac{35}{36} > 0
\end{gathered}$$

Tā kā skaitļa kvadrāts ir nenegatīvs un $\frac{35}{36}$ ir pozitīvs skaitlis,
tad pēdējā nevienādība ir patiesa. Tā kā tika veikti ekvivalenti pārveidojumi,
tad arī dotā nevienādība ir patiesa visiem reāliem skaitļiem $x$.

## Atrisinājums

Reizinām nevienādības abas puses ar $2$ un veicam ekvivalentus pārveidojumus:

$$\begin{gathered}
18x^{6}-2x^{3}+2 > 0 \\
x^{6}-2x^{3}+1+17x^{6}+1 > 0 \\
\left(x^{3}-1\right)^{2}+17x^{6}+1 > 0
\end{gathered}$$

Tā kā skaitļa kvadrāts ir nenegatīvs, saskaitāmais $17x^{6}$ ir nenegatīvs un
skaitlis $1$ ir pozitīvs skaitlis, tad pēdējā nevienādība ir patiesa. Tā kā tika
veikti ekvivalenti pārveidojumi, tad arī dotā nevienādība ir patiesa visiem
reāliem skaitļiem $x$.



# <lo-sample/> LV.NOL.2017.9.3

Trapeces $ABCD$ pamatu attiecība $BC:AD=3:5$. Uz sānu malas $CD$ atlikts punkts
$E$ tā, ka nogrieznis $AE$ dala trapeces laukumu uz pusēm. Kādā attiecībā punkts
$E$ sadala sānu malu $CD$ ?

<small>

* questionType:
* domain:

</small>


## Atrisinājums

Tā kā $BC:AD=3:5$, tad $S(ABC):S(ACD)=3:5$, jo šiem trijstūriem ir vienādi
augstumi, kas sakrīt ar trapeces augstumu (skat. 25.att.). Tātad $S(ABC)=3x$ un
$S(ACD)=5x$. Tad $S(ABCD)=S(ABC)+S(ACD)=3x+5x=8x$. Tā kā nogrieznis $AE$ dala
trapeces laukumu uz pusēm, tad $S(ABCE)=4x$ un $S(AED)=4x$. Līdz ar to
$S(ACE)=S(ACD)-S(AED)=5x-4x=x$. Tātad
$S(ACE):S(AED)=1:4$. Tā kā šiem trijstūriem ir kopīgs augstums (no punkta $A$ ),
tad $CE:ED=1:4$ jeb punkts $E$ dala malu $CD$ attiecībā $1:4$.

![](LV.NOL.2017.9.3A.png)



# <lo-sample/> LV.NOL.2017.9.4

Naturālu skaitli sauksim par pārdabisku, ja, tā ciparus uzrakstot pretējā secībā,
iegūst skaitli, kas ir lielāks nekā sākotnējais skaitlis, un iegūtais skaitlis
dalās ar sākotnējo skaitli. Mazākais pārdabiskais skaitlis ir $1089$, jo
$9801:1089=9$. Atrast vēl divus citus pārdabiskus skaitļus!

<small>

* questionType:
* domain:

</small>


## Atrisinājums

Var ievērot, ka, pierakstot pārdabiskam skaitlim galā pašam sevi, arī iegūst
pārdabisku skaitli, tāpēc der, piemēram, skaitļi $10891089$ un $108910891089$,
jo $98019801:10891089=9$ un $980198019801:108910891089=9$.

*Piezīme.* Pārdabisku skaitļu ir bezgalīgi daudz (skat. 12.3.pierādījumu),
nākamie mazākie ir
$2178; 10989; 21978; 109989; 219978; 1099989; 2199978; 10891089; 10999989; 21782178; 21999978$.



# <lo-sample/> LV.NOL.2017.9.5

**a)** Pierādīt, ka starp $1010$ dažādiem naturāliem skaitļiem, no kuriem
neviens nepārsniedz $2017$, vienmēr iespējams izvēlēties trīs skaitļus tā, ka
divu izvēlēto skaitļu summa ir vienāda ar trešo skaitli!

**b)** Vai šāda īpašība ir spēkā arī $1009$ dažādiem naturāliem skaitļiem, kas
nepārsniedz $2017$?

<small>

* questionType:
* domain:

</small>


## Atrisinājums

**a)** Lielāko starp izvēlētajiem skaitļiem apzīmējam ar $x$ un pierādīsim, ka
var atrast divus citus skaitļus, kuru summa ir $x$.

Visus skaitļus, kas mazāki nekā $x$, sadalām pāros tā, ka vienā pārī esošo
skaitļu summa ir $x$ :

1) ja $x$ ir nepāra skaitlis jeb $x=2n+1$, tad tie sadalās $n$ pāros

$$(1; 2n),(2; 2n-1), \ldots,(n; n+1)$$

2) ja $x$ ir pāra skaitlis jeb $x=2n$, tad tie sadalās $n-1$ pāros

$$(1; 2n-1),(2; 2n-2), \ldots,(n-1; n+1)$$

skaitlim $n$ pāra nav, to atstāsim vienu pašu.

Tā kā $x \leq 2017$, tad abos gadījumos $n \leq 1008$.

Tā kā ir izvēlēti $1009$ skaitļi, kas mazāki nekā $x$, tad pēc Dirihlē principa
vismaz divi no tiem būs no viena pāra, kas summā dod $x$, tie arī būs trīs
meklētie skaitļi.

**b)** Savukārt $1009$ dažādiem skaitļiem, kas nepārsniedz $2017$, minētā
īpašība nav spēkā. Ja izvēlamies visus nepāra skaitļus no $1$ līdz $2017$, tad
izvēlēti ir $1009$ skaitļi, no kuriem nekādi divi summā nedod citu skaitli no
šī komplekta, jo divu nepāra skaiļu summa vienmēr ir pāra skaitlis.

*Piezīme.* Alternatīvi varam izvēlēties $1009$ lielākos skaitļus (no $1009$
līdz $2017$), tad jebkuru divu šādu skaitļu summa būs lielāka nekā divu mazāko
skaitļu summa, tas ir, $1009+1010=2019$, kas jau ir lielāka nekā vislielākais
skaitlis $2017$.



# <lo-sample/> LV.NOL.2017.10.1

Punkti $A$ un $B$ ir $16 ~\mathrm{km}$ attālumā viens no otra, bet $B$ un
$C-12 ~\mathrm{km}$ attālumā. Šoseja $A-B-C$ punktā $B$ izveido taisnu leņķi
(skat. 26.att.). Ceļinieka ātrums pa šoseju ir $v ~\mathrm{km/h}$,
bet pa lauku ceļu ātrums ir $c ~\mathrm{km/h}$. Ja ceļinieks dodas no
$A$ uz $C$ pa šoseju (maršruts $A \rightarrow B \rightarrow C$ ), tad viņš
nonāk galapunktā par $20 ~\mathrm{min}$ ātrāk nekā ejot no $A$ uz $C$ pa lauku
ceļu (maršruts $A \rightarrow C$ ). Ja turpretī viņš iet $11 ~\mathrm{km}$ pa
šoseju no $A$ uz $D$ un pēc tam uz $C$ pa lauku ceļu (maršruts
$A \rightarrow D \rightarrow C$ ), tad viņš ceļā pavada $5$ stundas un $5$
minūtes. Aprēķināt $v$ un $c$!

![](LV.NOL.2017.10.1.png)

<small>

* questionType:
* domain:

</small>


## Atrisinājums

Izmantojot Pitagora teorēmu trijstūrī $ABC$, iegūstam $AC=20 \mathrm{~km}$
(skat. 27.att.). Tā kā $BD=AB-AD=16-11=5 \mathrm{~km}$, tad, lietojot Pitagora
teorēmu trijstūrī $DBC$, iegūstam, ka $CD=13 \mathrm{~km}$.

![](LV.NOL.2017.10.1A.png)

No uzdevuma nosacījumiem iegūstam vienādojumu sistēmu:

$$\left\{\begin{array}{l}
\frac{20}{c}-\frac{28}{v}=\frac{1}{3} \\
\frac{13}{c}+\frac{11}{v}=\frac{61}{12}
\end{array}\right.$$

Reizinot sistēmas pirmo vienādojumu ar $11$ un otro ar $28$, iegūstam

$$\left\{\begin{array}{l}
\frac{220}{c}-\frac{308}{v}=\frac{11}{3} \\
\frac{364}{c}+\frac{308}{v}=\frac{427}{3}
\end{array}\right.$$

Saskaitot abus vienādojumus, iegūstam $\frac{584}{c}=\frac{438}{3}$ jeb $c=4$.

levietojot iegūto $c$ vērtību pirmajā vienādojumā, aprēķinām otru nezināmo:
$5-\frac{28}{v}=\frac{1}{3}$ jeb $v=6$.

Tātad ceļinieka ātrums pa šoseju $v=6 \mathrm{~km} / \mathrm{h}$, bet pa lauku
viņa ātrums ir $c=4 \mathrm{~km} / \mathrm{h}$.



# <lo-sample/> LV.NOL.2017.10.2

Pierādīt, ka $x^{2}+2y^{2}+2xy+y+1 > 0$, ja $x, y$ - reāli skaitļi!

<small>

* questionType:
* domain:

</small>


## Atrisinājums

Veicam ekvivalentus pārveidojumus:

$$\begin{gathered}
\left(x^{2}+2xy+y^{2}\right)+y^{2}+y+1 > 0 \\
(x+y)^{2}+\left(y^{2}+2 \cdot y \cdot \frac{1}{2}+\left(\frac{1}{2}\right)^{2}\right)+\frac{3}{4} > 0 \\
(x+y)^{2}+\left(y+\frac{1}{2}\right)^{2}+\frac{3}{4} > 0
\end{gathered}$$

Tā kā skaitļa kvadrāts ir nenegatīvs un $\frac{3}{4}$ ir pozitīvs skaitlis, tad
pēdējā nevienādība ir patiesa. Tā kā tika veikti ekvivalenti pārveidojumi, tad
arī dotā nevienādība ir patiesa visiem reāliem skaitļiem $x$ un $y$.



# <lo-sample/> LV.NOL.2017.10.3

Kvadrāta $ABCD$ diagonāles krustojas punktā $O$, punkts $E$ ir nogriežņa
$AO$ viduspunkts. Taisne $BE$ krusto malu $AD$ punktā $F$, bet taisne $FO$
krusto malu $BC$ punktā $G$. Pierādīt, ka trijstūris $BFG$ ir vienādsānu!

<small>

* questionType:
* domain:

</small>


## Atrisinājums

Trijstūri $AEF$ un $CEB$ ir līdzīgi pēc pazīmes $\ell \ell$, jo 
$\sphericalangle AEF=\sphericalangle CEB$ kā krustleņķi un
$\sphericalangle FAE=\sphericalangle BCE$ kā iekšējie škērsleņķi pie paralēlām
taisnēm (skat. 28.att.). Tā kā $AE=OE$ un $AO=OC$, tad $EC=3AE$ un līdz ar to
trijstūru $CEB$ un $AEF$ līdzības koeficients $k=\frac{EC}{AE}=3$. Tātad
$AF=x$ un $BC=3x$

Trijstūri $AOF$ un $COG$ ir vienādi pēc pazīmes $\ell m \ell$, jo
$\sphericalangle OAF=\sphericalangle OCG$ (iekšējie šķērsleņķi), $AO=OC$ un
$\sphericalangle AOF=\sphericalangle COG$ (krustleņķi). Tāpēc $AF=CG=x$, no kā
izriet, ka $BG=BC-CG=3x-x=2x$. Trijstūrī $BFG$ no punkta $F$ novelkam augstumu
$FU$. levērojam, ka četrstūris $ABUF$ ir taisnstūris, tāpēc $AF=BU=x$ kā
taisnstūra pretējās malas. Esam ieguvuši, ka $UG=BG-BU=2x-x=x=B U$. Tātad $FU$
ir trijstūra $BFG$ mediāna. Tā kā $FU$ trijstūrī $BFG$ ir gan mediāna, gan
augstums, tad trijstūris $BFG$ ir vienādsānu trijstūris, kas arī bija jāpierāda.

![](LV.NOL.2017.10.3A.png)

## Atrisinājums

Savienojam diagonāļu krustpunktu $O$ ar malas $AB$ viduspunktu $T$, nogriežņa
$OT$ krustpunktu ar $BE$ apzīmējam ar $P$ (skat. 29.att.). Tad $OT || AD$,
jo $OT$ ir trijstūra $ABD$ viduslīnija. Tā kā $OT$ un $BE$ ir trijstūra $ABO$
mediānas, tad $PO:TP=2:1$. Apzīmējam kvadrāta $ABCD$ malas garumu ar $a$. Tad
$TP=\frac{1}{3}OT=\frac{1}{3} \cdot \frac{1}{2} a=\frac{a}{6}$. Nogrieznis
$TP$ ir trijstūra $ABF$ viduslīnija, tāpēc $AF=2TP=\frac{a}{3}$. Trijstūri
$AOF$ un $COG$ ir vienādi pēc pazīmes $\ell m \ell$, jo
$\sphericalangle OAF=\sphericalangle OCG$ (iekšējie šķērsleņķi.), $AO=OC$ un
$\sphericalangle AOF=\sphericalangle COG$ (krustleņķi). Tāpēc
$GC=\frac{a}{3}$ un $BG=\frac{2a}{3}$.

Savienojam punktu $F$ ar nogriežņa $BG$ viduspunktu $U$, tad $FU$ ir trijstūra
$BFG$ mediāna un $BU=UG=\frac{a}{3}$. Četrstūris $ABUF$ ir taisnstūris,
jo $BU=AF=\frac{a}{3}$ un $BU || AF$, un $\sphericalangle ABU$ ir taisns. Līdz
ar to $FU$ ir trijstūra $BFG$ augstums. Tā kā $FU$ trijstūrī $BFG$ ir gan
mediāna, gan augstums, tad trijstūris $BFG$ ir vienādsānu trijstūris, kas arī
bija jāpierāda.



# <lo-sample/> LV.NOL.2017.10.4

Dots taisnstūris ar izmēriem $7 \times 5$ rūtiņas. Griežot pa rūtiņu līnijām,
tas sagriezts septiņās vienlielās daļās (katras daļas laukums ir $5$ rūtiņas).
Noteikt, kāds ir mazākais iespējamais griezuma līniju kopgarums, pieņemot, ka
rūtiņas malas garums ir viena vienība!

<small>

* questionType:
* domain:

</small>


## Atrisinājums

Mazākais iespējamais griezuma līniju kopgarums ir $24$ vienības, skat., piemēram,
30.att.

![](LV.NOL.2017.10.4A.png)


Pierādīsim, ka nav iespējams iegūt mazāku griezuma līniju kopgarumu. Pieņemsim,
ka taisnstūris ir sagriezts $7$ daļās, kuru perimetri ir
$P_{1}, P_{2}, \ldots, P_{7}$, un griezuma līniju kopgarums ir $L$. Aplūkojam
summu $P_{1}+P_{2}+\ldots+P_{7}$. Šajā summā katrs griezuma posms ir
ieskaitīts divas reizes, bet katras daļas ārmalas posms - vienu reizi. Tā kā
taisnstūra perimetrs ir $(7+5) \cdot 2=24$, tad iegūstam
$P_{1}+P_{2}+\ldots+P_{7}=2 L+24$ jeb $L=\frac{P_{1}+P_{2}+\ldots+P_{7}-24}{2}$.
Tātad $L$ būs minimāls, ja perimetru summa būs vismazākā. Apskatīsim, kādas
figūras, kuru laukums ir $5$ rūtiņas, var iegūt, griežot pa rūtiņu līnijām.
Figūru, ko iegūst no pieciem vienības kvadrātiem, pievienojot tos vienu otram
pa vesela garuma malām, sauc par pentamino. Pavisam ir $12$ dažādi pentamino
(skat. 31.att.).

![](LV.NOL.2017.10.4B.png)

No visām pentamino figūrām mazākais perimetrs ir 32.att. dotajai figūrai un tas
ir $10$ vienības, pārējām figūrām perimetrs ir $12$.

Tagad pierādīsim, ka doto taisnstūri nevar sagriezt $7$ šādās figūrās.
lekrāsojam rūtiņas, kā redzams 33.att., ievērojam, ka katra 32.att. figūriņa
aizņem vismaz vienu iekrāsoto rūtiņu. Tad, ja būtu izdevies sagriezt taisnstūri
$7$ šādās figūrās, tad būtu vajadzīgas vismaz $7$ iekrāsotās rūtiņas, bet ir
tikai $6$, pretruna.

Tātad ir ne vairāk kā sešas 32.att. figūras un septītā figūra ir citādāka,
turklāt tās perimetrs ir $12$. Līdz ar to perimetru summa ir vismaz
$6 \cdot 10+12=72$, un griezuma līniju garumu summa 
$L \geq \frac{72-24}{2}=24$.



# <lo-sample/> LV.NOL.2017.10.5

Desmitciparu skaitlī vienādus ciparus aizvietojot ar vienādiem burtiem, bet
dažādus- ar dažādiem, ieguva vārdu MATEMĀTIKA (īsais " $A$ " un garais " $Ā$ " aizstāj
atšķirīgus ciparus). Papildus zināms, ka skaitlis
$\overline{MA}$ dalās ar $2$, $\overline{MAT}$- ar $3$,
$\overline{MATE}$- ar $4$, $\overline{\text { MATEM }}$- ar $5$,
$\overline{MATEM \bar{A}}$- ar $6$, $\overline{MATEM \bar{A}T}$- ar $7$,
$\overline{MATEM \bar{A}TI}$- ar $8$, $\overline{MATEM \bar{A}TIK}$- ar $9$,
$\overline{MATEM \bar{A}TIKA}$- ar $10$. Noteikt, kāds bija
sākotnējais desmitciparu skaitlis!

<small>

* questionType:
* domain:

</small>


## Atrisinājums

Ja skaitlis dalās ar $10$, tā pēdējais cipars ir $0$ . Tātad $A=0$.

Ja skaitlis dalās ar $5$ , tad tā pēdējais cipars ir vai nu $0$ , vai $5$.
Tā kā jau ieguvām, ka $A=0$, tad $M=5$. Apskatām skaitļus
$\overline{MAT}=\overline{50T}$ un
$\overline{MATEM \bar{A}}=\overline{50TE5 \bar{A}}$. No dalāmības pazīmes ar
$3$ izriet, ka


$5+0+T$ jādalās ar $3$  
$E+5+\bar{A}$ jādalās ar $3$


Tātad no (1) iegūstam, ka iespējamās $T$ vērtības ir $1; 4$ vai $7$. Lai
skaitlis dalītos ar pāra skaitli, tad nepieciešams, lai skaitļa pēdējais
cipars būtu pāra. Tā kā $\overline{MATE}$ un $\overline{MATEM \bar{A}}$
jādalās attiecīgi ar $4$ un $6$, tad $E$ un $Ā$ ir jābūt pāra skaitļiem un,
ņemot vērā (2), iegūstam, ka $E+\bar{A}$ iespējamās vērtības ir $4; 10$ vai $16$.
Tā kā $E$ un $Ā$ jābūt dažādiem pāra skaitļiem, tad iespējama ir tikai summa
$10$, un der varianti $2+8$; $4+6$ ; $6+4$ ; $8+2$

Tā kā $\overline{MATE}$ jādalās ar $4$, tad no dalāmības pazīmes ar $4$ izriet,
ka $\overline{TE}$ jādalās ar $4$, un līdzīgi no dalāmības pazīmes ar $8$
iegūstam, ka $\overline{\mathrm{A} TI}$ jādalās ar $8$. Pārbaudām visus
iespējamos variantus atkarībā no $T$ vērtības.

| $\boldsymbol{T}$ | $\boldsymbol{E}$ | $\boldsymbol{Ā}$ |                                                                                                           |
| :--------------- | :--------------- | :--------------- | :-------------------------------------------------------------------------------------------------------- |
| $1$              | $2$              | $8$              | $I=6$ un, lai $\overline{MATEMA \bar{A} IK}$ dalītos ar $9$, tad $K$ būtu jābūt $8$, kas neder, jo $Ā=8$. |
|                  | $6$              | $4$              | Neder, jo $5016541$ nedalās ar $7$.                                                                       |
| $4$              | $8$              | $2$              | Neder, jo $5048524$ nedalās ar $7$.                                                                       |
| $7$              | $2$              | $8$              | Neder, jo $5072587$ nedalās ar $7$.                                                                       |
|                  | $6$              | $4$              | $I=2$ un $K=9$, līdz ar to sākotnējais skaitlis bija $5076547290$.                                        |



# <lo-sample/> LV.NOL.2017.11.1

Zināms, ka skaitļu $a_{1}; a_{2}; a_{3}$ summa ir $105$ un tie veido
aritmētisko progresiju, bet skaitļi $a_{1}; a_{2}$; $a_{3}+4$ veido ģeometrisko
progresiju. Atrast visas iespējamās $a_{1}; a_{2}; a_{3}$ vērtības un pamatot,
ka citu nav!

<small>

* questionType:
* domain:

</small>


## Atrisinājums

No aritmētiskās progresijas definīcijas izriet, ka $a_{2}=a_{1}+d$ un
$a_{3}=a_{1}+2d$, kur $d$ ir diference. Līdz ar to iegūstam vienādojumu

$$\begin{gathered}
a_{1}+a_{1}+d+a_{1}+2d=105 \\
3a_{1}+3d=105 \\
a_{1}+d=35 \\
a_{1}=35-d
\end{gathered}$$

Tā kā $a_{1}; a_{2}; a_{3}+4$ veido ģeometrisko progresiju, tad izpildās
vienādība $\frac{a_{2}}{a_{1}}=\frac{a_{3}+4}{a_{2}}$ jeb
$a_{2}^{2}=a_{1}\left(a_{3}+4\right)$. Izsakot $a_{1}, a_{2}$ un $a_{3}$ ar
$d$, iegūstam

$$\begin{gathered}
(35-d+d)^{2}=(35-d)(35-d+2d+4) \\
35^{2}=(35-d)(39+d) \\
d^{2}+4d-35 \cdot 39+35^{2}=0 \\
d^{2}+4d-35 \cdot 4=0 \\
d^{2}+4d-140=0
\end{gathered}$$

Izmantojot Vjeta teorēmu, iegūstam $d_{1}=10$ un $d_{2}=-14$

Līdz ar to esam ieguvuši, ka
$a_{1}=25 ; a_{2}=35 ; a_{3}=45$ vai $a_{1}=49; a_{2}=35 ; a_{3}=21$



# <lo-sample/> LV.NOL.2017.11.2

Pierādīt, ka $x^{4}+2x^{3}y+2xy^{3}+y^{4} \geq 6x^{2}y^{2}$, ja $x$ un $y$ ir
reāli pozitīvi skaitļi!

<small>

* questionType:
* domain:

</small>


## Atrisinājums

Veicam ekvivalentus pārveidojumus:

$$\begin{gathered}
\left(x^{4}-2x^{2}y^{2}+y^{4}\right)+2x^{3}y+2xy^{3}-4x^{2}y^{2} \geq 0 \\
\left(x^{2}-y^{2}\right)^{2}+2xy\left(x^{2}+y^{2}-2xy\right) \geq 0 \\
\left(x^{2}-y^{2}\right)^{2}+2xy(x-y)^{2} \geq 0
\end{gathered}$$

Tā kā skaitļa kvadrāts ir nenegatīvs un $xy > 0$ pēc dotā, tad pēdējā
nevienādība ir patiesa. Tā kā tika veikti ekvivalenti pārveidojumi, tad arī
dotā nevienādība ir patiesa visiem pozitīviem skaitļiem $x$ un $y$.



# <lo-sample/> LV.NOL.2017.11.3

Atrisināt naturālos skaitļos vienādojumu sistēmu:

$$\left\{\begin{array}{l}
x+z=2017  \tag{1}\\
31xz=y^{2}
\end{array}\right.$$

<small>

* questionType:
* domain:

</small>


## Atrisinājums

No (2) izriet, ka $y$ jādalās ar $31$ jeb

$$y=31t$$

un, tātad arī kādam no reizinātājiem $x$ vai $z$ jādalās ar $31$. Turklāt
dalīties ar $31$ var tikai viens no šiem skaitļiem, pretējā gadījumā no (1)
iegūtu, ka $2017$ dalās ar $31$, bet tā nav. Tā kā $2017$ ir pirmskaitlis, tad
$x$ un $z$ nav kopīgu dalītāju. Dotā vienādojumu sistēma ir simetriska
attiecībā pret $x$ un $z$, tāpēc pieņemsim, ka $x$ dalās ar $31$, tas ir,

$$\begin{equation*}
x=31p \tag{4}
\end{equation*}$$

(pieņemot, ka $z$ dalās ar $31$, visi spriedumi ir analoģiski).

Izmantojot (3) un (4), no (2) iegūstam, ka
$31 \cdot 31p \cdot z=(31t)^{2}$ jeb $pz=t^{2}$. Tā kā $p$ un $z$ nav kopīgu
dalītāju, tad katram no skaitļiem $p$ un $z$ ir jābūt kāda naturāla skaitļa
kvadrātam, tas ir, $p=p_{1}^{2}$ un $z=z_{1}^{2}$. Izmantojot (1) un (4),
iegūstam $p=\frac{x}{31}=\frac{2017-z}{31} < \frac{2017}{31}$ jeb
$p_{1}^{2} < \frac{2017}{31} < 65$. Tātad $p_{1} \leq 8$.

Izveidojam tabulu, kurā analizējam visas iespējamās $p_{1}$ vērtības.

| $p_{1}$ | $p=p_{1}^{2}$ | $x=31 p$ | $z=2017-x$    | $z$ ir kvadrāts | Paskaidrojums                           |
| :-----: | :-----------: | :------: | :-----------: | :-------------: | :-------------------------------------: |
| $1$     | $1$           | $31$     | $1986$        | nē              | $1986$ dalās ar $2$, bet nedalās ar $4$ |
| $2$     | $4$           | $124$    | $1893$        | nē              | kvadrāta pēdējais cipars nevar būt $3$  |
| $3$     | $9$           | $279$    | $1738$        | nē              | kvadrāta pēdējais cipars nevar būt $8$  |
| $4$     | $16$          | $496$    | $1521=39^{2}$ | jā              |                                         |
| $5$     | $25$          | $775$    | $1242$        | nē              | kvadrāta pēdējais cipars nevar būt $2$  |
| $6$     | $36$          | $1116$   | $901$         | nē              | $30^{2}=900$ un $31^{2}=961$            |
| $7$     | $49$          | $1519$   | $498$         | nē              | kvadrāta pēdējais cipars nevar būt $8$  |
| $8$     | $64$          | $1984$   | $33$          | nē              | kvadrāta pēdējais cipars nevar būt $3$  |

Esam ieguvuši atrisinājumu $x=496, y=4836, z=1521$ un tā kā vienādojumu sistēma
ir simetriska attiecībā pret $x$ un $z$, iegūstam otru atrisinājumu
$x=1521, y=4836, z=496$.



# <lo-sample/> LV.NOL.2017.11.4

Četras riņķa līnijas ārēji pieskaras tā, kā parādīts 34.att. Pierādīt, ka
četrstūrim, ko veido riņķa līniju pieskaršanās punkti, var apvilkt riņķa līniju!

![](LV.NOL.2017.11.4.png)

<small>

* questionType:
* domain:

</small>


## Atrisinājums

Riņķa līniju pieskaršanās punktus apzīmējam ar $A, B, C$ un $D$ (skat. 35.att.).
Novelkam doto riņķa līniju kopīgās pieskares $AM$ un $BM$. Trijstūris $AMB$ ir
vienādsānu, jo $AM=MB$ kā riņķa līnijas pieskaru nogriežņi, kas novilkti no
punkta ārpus tās. Līdz ar to $\sphericalangle MAB=\sphericalangle MBA=\alpha$
kā leņķi pie pamata vienādsānu trijstūrī. Līdzīgi iegūstam atlikušo leņķu pāru
vienādības.

levērojam, ka
$\sphericalangle DAB+\sphericalangle ABC+\sphericalangle BCD+\sphericalangle CDA=2 \alpha+2 \beta+2 \gamma+2 \delta=360^{\circ}$,
no kurienes iegūstam, ka $\alpha+\beta+\gamma+\delta=180^{\circ}$. Tā kā
$\sphericalangle DAB+\sphericalangle BCD=\alpha+\beta+\gamma+\delta=180^{\circ}$,
tad četrstūrim $ABCD$ var apvilkt riņķa, līniju, kas arī bija jāpierāda.

*Piezīme.* Leņķu vienādību varēja pierādīt arī izmantojot hordas-pieskares
leņķi.

![](LV.NOL.2017.11.4A.png)



# <lo-sample/> LV.NOL.2017.11.5

Antra un Baiba spēlē spēli uz $3 \times 3$ rūtiņu laukuma. Spēlētājas gājienus
izdara pēc kārtas, katrā gājienā kādā no tukšajām rūtiņām ierakstot vai nu
nullīti, vai krustiņu (katra spēlētāja katrā gājienā var rakstīt jebkuru no
šiem simboliem). Kad viss laukums aizpildīts, tiek saskaitīts spēles rezultāts.
Par katru rindu, kolonnu un diagonāli (tādu, kas satur $3$ rūtiņas), ja tajā ir
pāra skaits krustiņu, punktu saņem Antra, bet, ja krustiņu skaits ir nepāra,
tad punktu saņem Baiba. Uzvar spēlētāja, kuras punktu kopsumma ir lielāka.
Pierādīt, ka spēlētājai, kura sāk spēli, ir uzvaroša stratēģija, un aprakstīt
to!

<small>

* questionType:
* domain:

</small>


## Atrisinājums

Aplūkosim gadījumu, kad pirmā gājienu izdara Antra un izmanto tālāk aprakstīto
stratēģiju. Pirmajā gājienā centrālajā rūtiņā Antra ieliek krustiņu
(skat. 36.att.).

![](LV.NOL.2017.11.5A.png)

Uz katru Baibas gājienu Antra atbild, ieliekot pretēju simbolu rūtiņā, kas ir
simetriska attiecībā pret kvadrāta centru. Piemēram, uz Baibas gājienu „ $0$ ”
laukuma kreisā apakšējā stūrī, Antra atbild ar „ $x $” laukuma augšējā labajā
stūrī (skat. 37.att.).

![](LV.NOL.2017.11.5B.png)

Tādējādi pēc katra Antras gājiena veidojas viens trijnieks, kas iet caur
centrālo rūtiņu un Antra saņem punktu. Šādi par otro rindu, otro kolonnu un
abām diagonālēm Antra kopā iegūst $4$ punktus. Ja aplūko pirmo un trešo kolonnu,
tad simetrijas dēļ vienā kolonnā punktu ir ieguvusi viena spēlētāja, bet
otrā-otra spēlētāja. Tas pats attiecas uz pirmo un trešo rindu. Tātad
aprakstītā stratēģija vienmēr garantē Antras uzvaru ar rezultātu $6:2$.

levērosim, ka spēle ir simetriska attiecībā uz izmantotajiem simboliem- pāra
skaits krustiņu kādā virzienā nozīmē nepāra skaitu nullīšu un otrādi. Tātad,
ja pirmā gājienu izdara Baiba, tad viņai centrālajā rūtiņā jāieliek „ $0$ ” un
tālāk jāspēlē pēc iepriekš aprakstītās stratēģijas.



# <lo-sample/> LV.NOL.2017.12.1

Jebkuriem diviem pozitīviem skaitļiem $x$ un $y$ piekārtots trešais skaitlis
$x^{\lg y}$, ko apzīmēsim ar $x * y$. Pierādīt, ka pozitīviem skaitļiem $x, y$ un
$z$ izpildās $(x * y) * z=x * (y * z)$.

<small>

* questionType:
* domain:

</small>


## Atrisinājums

Pierādāmā vienādība $(x*y)*z=x*(y*z)$ ir ekvivalenta vienādībām:

$$x^{\lg y}*z=x*y^{\lg z}$$

$$\begin{gathered}
\left(x^{\lg y}\right)^{\lg z}=x^{\lg \left(y^{\lg z}\right)} \\
x^{\lg y \cdot \lg z}=x^{\lg z \cdot \lg y}
\end{gathered}$$

Pēdējā vienādība ir patiesa, tātad pozitīviem skaitļiem $x, y$ un $z$ izpildās
$(x*y)*z=x*(y*z)$.



# <lo-sample/> LV.NOL.2017.12.2

Pierādīt, ka $x^{2}+y^{2}+4 \geq 2x-2y-xy$, ja $x, y-$ reāli skaitļi!

<small>

* questionType:
* domain:

</small>


## Atrisinājums

Reizinām nevienādības abas puses ar $2$ un veicam ekvivalentus pārveidojumus:

$$\begin{gathered}
2x^{2}+2y^{2}+8 \geq 4x-4y-2xy \\
x^{2}+2xy+y^{2}+x^{2}-4x+y^{2}+4y+8 \geq 0 \\
(x+y)^{2}+\left(x^{2}-4x+4\right)+\left(y^{2}+4y+4\right) \geq 0 \\
(x+y)^{2}+(x-2)^{2}+(y+2)^{2} \geq 0
\end{gathered}$$

Tā kā skaitļa kvadrāts ir nenegatīvs, tad pēdējās nevienādības kreisajā pusē ir
trīs nenegatīvu skaitļu summa, kas arī ir nenegatīvs skaitlis. Tātad pēdējā
nevienādība ir patiesa. Tā kā tika veikti ekvivalenti pārveidojumi, tad arī
dotā nevienādība ir patiesa visiem reāliem skaitļiem $x$ un $y$.



# <lo-sample/> LV.NOL.2017.12.3

Naturālu skaitli sauksim par pārdabisku, ja, tā ciparus uzrakstot pretējā
secībā, iegūst skaitli, kas ir lielāks nekā sākotnējais skaitlis, un iegūtais
skaitlis dalās ar sākotnējo skaitli. Mazākais pārdabiskais skaitlis ir
$1089$, jo $9801:1089=9$. **a)** Atrast vēl divus citus pārdabiskus skaitļus!
**b)** Pierādīt, ka pārdabisku skaitļu ir bezgalīgi daudz!

<small>

* questionType:
* domain:

</small>


## Atrisinājums

**a)** Nākamie pārdabiskie skaitļi ir
$2178; 10989; 21978; 109989; 219978; 1099989; 2199978; 10891089 ; 10999989 ; 21782178 ; 21999978$.

**b)** Aplūkojam skaitļus, ko veido pierakstot skaitlim $1089$ beigās $k(k > 1)$
reizes skaitli $1089$, tas ir, skaitļus formā $10891089...1089$. Šāda
"pierakstīšana galā" ir līdzvērtīga skaitļa reizināšanai ar skaitli
$100010001...0001$, kurā ir $k$ vieninieki un starp diviem blakus vieniniekiem
ir trīs nulles. No uzdevuma nosacījumiem, zinot, ka $9801=1089 \cdot 9$,
iegūstam

$10891089 \ldots 1089 \cdot 9=1089 \cdot 10001 \ldots 001 \cdot 9=9801 \cdot 10001 \ldots 001=98019801 \ldots 9801$.

Rezultātā ir iegūts sākotnējais skaitlis, kura cipari ir uzrakstīti pretējā
secībā. Tā kā $k$ var būt jebkurš naturāls skaitlis, tad esam pierādījuši, ka
pārdabisku skaitļu ir bezgalīgi daudz.

*Piezīme.* Var pierādīt arī, ka visi skaitli, kas iegūti no $1089$ vai $2178$,
ierakstot tiem vidū patvaļīgu skaitu devītnieku, ir pārdabiski, bet šajā
gadījumā pierādījums ir sarežģītāks.



# <lo-sample/> LV.NOL.2017.12.4

Divas dažādas riņķa līnijas iekšēji pieskaras punktā $A$. Lielākās riņķa
līnijas centrs ir $O$ un taisne $OA$ krusto mazāko riņķa līniju punktā $B$,
bet lielāko- punktā $C$. Lielākās riņķa līnijas diametrs, kas ir perpendikulārs
$OA$, krusto mazāko riņķa līniju punktā $D$, bet lielāko- punktā $E$ (punkts
$D$ atrodas starp $O$ un $E$, skat. 38.att.). Aprēķināt abu riņķa līniju
rādiusu garumus, ja $DE=5$ un $BC=7$.

![](LV.NOL.2017.12.4A.png)

<small>

* questionType:
* domain:

</small>


## Atrisinājums

Lielākās riņķa līnijas rādiusa garumu apzīmējam ar $R$, tad $AO=OE=OC=R$,
$OD=OE-ED=R-5$ un $OB=OC-BC=R-7$.

Trijstūris $ADB$ ir taisnleņka, jo $\sphericalangle ADB$ balstās uz mazākās
riņķa līnijas diametra $AB$.

Taisnleņka trijstūrī augstuma pret hipotenūzu kvadrāts ir vienāds ar katešu
projekciju uz diagonāles reizinājumu, tas ir,
$OD^{2}=AO \cdot OB$ jeb $(R-5)^{2}=R(R-7)$. Atrisinot iegūto vienādojumu,
iegūstam $3R=25$ jeb $R=\frac{25}{3}$. Mazākās riņķa līnijas rādiusa garums ir
$\frac{AC-BC}{2}=\frac{50}{6}-\frac{7}{2}=\frac{29}{6}$.

*Piezīme.* Vienādību $OD^{2}=AO \cdot OB$ var iegūt arī pamatojot, ka
$\triangle AOD \sim \triangle DOB$.



# <lo-sample/> LV.NOL.2017.12.5

Kādu lielāko skaitu $5 \times 13$ rūtiņu taisnstūru var izgriezt no rūtiņu
lapas, kuras izmēri ir **a)** $41 \times 65$; **b)** $47 \times 65$ rūtiņas?

<small>

* questionType:
* domain:

</small>


## Atrisinājums

**a)** Lielākais skaits taisnstūru $5 \times 13$, ko var izgriezt no rūtiņu
lapas $41 \times 65$, ir $41$, piemēram, skat. 39.att. Vairāk taisnstūrus nav
iespējams izgriezt, jo $(41 \cdot 65):(5 \cdot 13)=41$.

**b)** No rūtiņu lapas $47 \times 65$ rūtiņas var izgriezt $46$ taisnstūrus,
skat., piemēram, 40.att.

Pierādīsim, ka $47$ taisnstūrus izgriezt nevar. Ja varētu izgriezt $47$
taisnstūrus, tad visa sākotnējā rūtiņu lapa būtu jāsagriež
$5 \times 13$ rūtiņu taisnstūros. Pieņemsim, ka tas ir izdevies un aplūkosim
$47$ rūtiņu garo malu. Pieņemsim, ka pie šīs malas pieskaras $m$ taisnstūri
ar garo malu (13) un $n$- ar īso malu (5), tad $13m+5n=47$. Pamatosim, ka šim
vienādojumam nav atrisinājuma nenegatīvos veselos skaitļos. Ja
$m \geq 4$, tad vienādojuma kreisās puses izteiksmes vērtība ir vismaz
$13 \cdot 4+5n \geq 52 > 47$, tātad $m < 4$. Pārbaudām visas iespējamās $m$
vērtības:


- ja $m=0$, tad $n=\frac{47}{5}$
- ja $m=1$, tad $n=\frac{34}{5}$
- ja $m=2$, tad $n=\frac{21}{5}$
- ja $m=3$, tad $n=\frac{8}{5}$


Nevienā gadījumā $n$ nav nenegatīvs vesels skaitlis. Tātad $47$ taisnstūros
doto lapu sagriezt nav iespējams.

