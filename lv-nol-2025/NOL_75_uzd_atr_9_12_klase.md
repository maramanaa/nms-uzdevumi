Līdzfinansē
Eiropas Savienība

Nacionālais
attīstības plāns

Eiropas Sociālā fonda Plus projekts Nr. 4.2.2.3/1/24/I/001 "Pedagogu profesionālā atbalsta sistēmas izveide"

## Latvijas 75. matemātikas olimpiādes 2. posma uzdevumi un atrisinājumi 9.-12. klase

## 9. klase

9.1. Aprēḳināt izteiksmes $\frac{20252024^{2}}{20252023^{2}+20252025^{2}-2}$ vērtību!

Atrisinājums. Apzīmējam $20252024=a$, tad iegūstam, ka

$$
\frac{20252024^{2}}{20252023^{2}+20252025^{2}-2}=\frac{a^{2}}{(a-1)^{2}+(a+1)^{2}-2}=\frac{a^{2}}{a^{2}-2 a+1+a^{2}+2 a+1-2}=\frac{1}{2}
$$

9.2. Atrast vismazāko naturālo skaitli $N$, kam reizinājums $1 \cdot 2 \cdot 3 \cdot 4 \cdot \ldots \cdot N$ dalās ar a) 434; b) 2025.

Atrisinājums. a) Vismazākais skaitlis $N=31$. Sadalot pirmreizinātājos, iegūstam, ka $434=2 \cdot 7 \cdot 31$. Lai reizinājums $1 \cdot 2 \cdot 3 \cdot 4 \cdot \ldots \cdot N$ dalītos ar 434, tad reizinājumam $1 \cdot 2 \cdot 3 \cdot 4 \cdot \ldots \cdot N$ ir noteikti jāsatur reizinātājs 31. Tā kā 31 ir pirmskaitlis, tad pirmo reizi tas parādīsies kā reizinātājs 31, reizinātāji 2 un 7 atbilstošajā reizinājumā noteikti būs. Līdz ar to mazākā iespējamā vērtība ir $N=31$.
b) Vismazākais skaitlis $N=10$. levērojam, ka $2025=3^{4} \cdot 5^{2}$. Lai reizinājums $1 \cdot 2 \cdot 3 \cdot 4 \cdot \ldots \cdot N$ dalītos ar 2025, tad reizinājumam $1 \cdot 2 \cdot 3 \cdot 4 \cdot \ldots \cdot N$ ir jāsatur vismaz četri reizinātāji 3 un vismaz divi reizinātāji 5 . Līdz ar to:

- lai reizinājums saturētu vismaz divus reizinātājus 5, tad $N$ vērtībai jābūt vismaz 10 (atbilstošie reizinātāji ir 5 un 10);
- lai reizinājums saturētu vismaz četrus reizinātājus 3, tad $N$ vērtībai jābūt vismaz 9 (atbilstošie reizinātāji ir $3 ; 6 ; 9=3^{2}$ ).
Tātad mazākā $N$ vērtība ir 10.
9.3. Šaurleņku trijstūrī $A B C$ novilkti augstumi $A K$ un $B L$. Zināms, ka $B K=K L$. Pierādīt, ka trijstūris $A B C$ ir vienādsānu!

Atrisinājums. Tā kā $B K=K L$, tad $\Varangle B L K=\Varangle K B L=\alpha$ (skat. 1. att.) kā leṇki pret vienādām malām trijstūrī $L K B$.
No $\triangle C L B$ iegūstam, ka $\Varangle B C L=180^{\circ}-\Varangle C B L-\Varangle C L B=180^{\circ}-\alpha-90^{\circ}=90^{\circ}-\alpha$.
Tā kā $\Varangle K L C=90^{\circ}-\Varangle B L K=90^{\circ}-\alpha=\Varangle K C L$, tad $\triangle C K L$ ir vienādsānu trijstūris un $K L=K C$. Līdz ar to $K C=K B$ un esam ieguvuši, ka $A K$ ir arī trijstūra $A B C$ mediāna. Tā kā $A K$ ir gan augstums, gan mediāna, tad trijstūris $A B C$ ir vienādsānu.
Piezīme. Uzdevumu var risināt arī, ap četrstūri $A L K B$ apvelkot riṇḳa līniju.
![](https://cdn.mathpix.com/cropped/2025_04_21_3ba5060d9bda2cad9122g-01.jpg?height=346&width=418&top_left_y=2082&top_left_x=856)

1. att.

LATVIJAS UNIVERSITĀTE
Eksakto zinātņu un tehnologiju fakultāte
A. Liepas Neklātienes matemātikas skola
9.4. Dots regulārs piecstūris, kurā novilktas visas diagonāles, kas to sadala 11 daḷās (skat. 2. att.). Katrā dalā ierakstīt vienu naturālu skaitli no 1 līdz 11 (katrā daḷā citu) tā, lai visos trijstūros, kam visas virsotnes ir arī dotā piecstūra virsotnes, ierakstīto skaitlu summa ir viena un tā pati!
![](https://cdn.mathpix.com/cropped/2025_04_21_3ba5060d9bda2cad9122g-02.jpg?height=318&width=338&top_left_y=275&top_left_x=945)
2. att.

Atrisinājums. Piemēram, skat. 3. att., kur katrā trijstūrī ierakstīto skaitlu summa ir 22.
Piezīme. Ir tikai viens derīgs skaitlu izkārtojums ar precizitāti līdz pagriešanai un apmešanai otrādi.
![](https://cdn.mathpix.com/cropped/2025_04_21_3ba5060d9bda2cad9122g-02.jpg?height=438&width=456&top_left_y=784&top_left_x=878)
3. att.
9.5. Rindā novietotas $n$ bumbiņas. Katra bumbiṇa nokrāsotā kādā no 100 krāsām. Bumbiņas saliktas tā, ka katrai krāsai $A$ un katrai krāsai $B$ ir tāda bumbiṇa krāsā $A$, kas atrodas pa kreisi no kādas bumbiṇas krāsā $B$ (ne obligāti blakus). Kāda ir mazākā iespējamā $n$ vērtība?
Atrisinājums. Mazākais bumbiņu skaits ir 199. No dotā secinām, ka katrā krāsā ir vismaz viena bumbiṇa. Ja būtu divas krāsas $K_{1}$ un $K_{2}$, kurās katrā būtu nokrāsota tieši viena bumbina, tad, piemēram, būtu bumbiṇa krāsā $K_{1}$, kas atrodas pa kreisi no bumbiṇas krāsā $K_{2}$, bet tad nebūtu bumbiṇas krāsā $K_{2}$, kas atrodas pa kreisi no bumbiṇas krāsā $K_{1}$. Tātad maksimums vienā krāsā var būt tikai viena bumbiņa, bet pārējās 99 krāsās jābūt vismaz 2 bumbiņām. Tātad mazākais bumbiṇu skaits ir $1+2 \cdot 99=199$.
Atbilstošu bumbiṇu krāsojumu skat. 4. att.
( $K_{1}$ K $\quad K_{2}$ (

## 10. klase

10.1. Atrast visus naturālos trīsciparu skaitḷus, kuri ir tieši 5 reizes lielāki par savu ciparu reizinājumu!

Atrisinājums. Apzīmējam meklējamo skaitli $\overline{a b c}=100 a+10 b+c$. Tad iegūstam, ka $100 a+10 b+c=5 a b c$. levērojam, ka neviens no cipariem nedrīkst būt 0 , jo tad arī skaitlim būtu jābūt 0 . Tā kā labās puses izteiksme dalās ar 5, tad arī labās puses izteiksmei (meklējamam skaitlim) jādalās ar 5 , no kā secinām, ka $c=0$ (neder) vai $c=5$. Līdz ar to iegūstam:

$$
\begin{gathered}
100 a+10 b+5=25 a b \\
20 a+2 b+1=5 a b
\end{gathered}
$$

Tā kā 20 un 5 dalās ar 5 , tad $2 b+1$ arī jādalās ar 5 . N̦emot vērā, ka $b$ ir nenulles cipars, apskatām iespējamās $2 b+1$ vērtības:

- ja $2 b+1=5$ jeb $b=2$, tad $20 a+5=10 a$ jeb $a=-0,5$ (neder);
- ja $2 b+1=10$ jeb $b=4,5$ (neder)
- ja $2 b+1=15$ jeb $b=7$, tad $20 a+15=35 a$ jeb $a=1$, un iegūstam skaitli 175;
- citas vērtības neder, jo lielākā $b$ vērtība ir 9 , kam $2 b+1$ atbilstošā vērtība ir 19.

Līdz ar to esam ieguvuši, ka uzdevuma nosacījumiem atbilst tikai skaitlis 175.
10.2. Kāds ir vismazākais naturālais skaitlis, kuram ir tieši 18 dažādi naturāli dalītāji un kas dalās ar 7 ?

Atrisinājums. levērojam, ka $18=18 \cdot 1=9 \cdot 2=6 \cdot 3=3 \cdot 3 \cdot 2$. Ja skaitlis $n$ sadalās pirmreizinātājos kā $n=p_{1}^{k_{1}} p_{2}^{k_{2}} \ldots p_{m}^{k_{m}}$, tad tā dalītāju skaits ir $d(n)=\left(k_{1}+1\right) \cdot\left(k_{2}+1\right) \cdot \ldots \cdot\left(k_{m}+1\right)$. No tā izriet, ka skaitli, kuram ir tieši 18 dalītāji, var uzrakstīt vienā no formām:

$$
p_{1}^{17}, \quad p_{1}^{8} \cdot p_{2}, \quad p_{1}^{5} \cdot p_{2}^{2}, \quad p_{1}^{2} \cdot p_{2}^{2} \cdot p_{3}
$$

Skaitlim jādalās ar 7, tāpēc kādam no pirmreizinātājiem ir jābūt 7, un tā kā meklējam mazāko skaitli, tad kā citi reizinātāji jāaplūko mazākie pirmskaitlli ar vislielāko pakāpi. Apskatām visus gadījumus:

- $p_{1}=7$, tad iegūstam skaitli $7^{17}>252$;
- $p_{1}=2$ un $p_{2}=7$, tad iegūstam skaiti $2^{8} \cdot 7=256 \cdot 7=1792$;
- $p_{1}=2$ un $p_{2}=7$, tad iegūstam skaiti $2^{5} \cdot 7^{2}=32 \cdot 49=1568$;
- $p_{1}=2, p_{2}=3$ un $p_{3}=7$, tad iegūstam skaiti $2^{2} \cdot 3^{2} \cdot 7=36 \cdot 7=252$.

Tātad vismazākais naturālais skaitlis, kuram ir tieši 18 dažādi naturāli dalītāji un kas dalās ar 7, ir 252.
10.3. Uz trijstūra $A B C$ malām $A C$ un $B C$ ir atlikti attiecīgi punkti $F$ un $E$ tā, ka $2 C F=F A$ un $2 C E=E B$. Ārpus trijstūra $A B C$ uz stariem $A E$ un $B F$ ir atlikti attiecīgi punkti $K$ un $L$ tā, ka $2 K E=E A$ un $2 L F=F B$. Pierādīt, ka $A B K L$ ir paralelograms!
Atrisinājums. levērojam divu trijstūru pāru līdzību pēc pazīmes m€m (skat.
5. att.).

- $\triangle A E B \sim \triangle K E C\left(\frac{A E}{K E}=\frac{E B}{E C}=2, \Varangle A E B=\Varangle K E C\right)$, tātad $A B=2 K C$ un $\Varangle E A B=\Varangle E K C$. Līdz ar to $A B \| K C$, jo iekšējie škērsleṇki ir vienādi.
○ $\triangle B F A \sim \triangle L F C\left(\frac{B F}{L F}=\frac{F A}{F C}=2, \Varangle B F A=\Varangle L F C\right)$, tātad $A B=2 C L$ un $\Varangle F B A=\Varangle F L C$. Līdz ar to $A B \| C L$, jo iekšējie škērsleṇki ir vienādi.
Tā kā $A B \| K C$ un $A B \| C L$, tad $C \in K L$ un $A B \| K L$, turklāt $2 K C=A B=2 C L=K L$. Esam ieguvuši, ka četrstūra $A B K L$ divas pretējās malas ir vienādas un paralēlas, tātad $A B K L$ ir paralelograms.
![](https://cdn.mathpix.com/cropped/2025_04_21_3ba5060d9bda2cad9122g-03.jpg?height=318&width=579&top_left_y=2156&top_left_x=773)

5. att.
10.4. Dots taisnstūris ar izmēriem $1 \times n$ rūtiṇas, kur $n \geq 3$, uz kura Kims un Māris spēlē spēli. Sākumā Kima kauliņš $K$ atrodas taisnstūra kreisajā rūtiņā un Māra kaulinš̌ $M$ atrodas taisnstūra labajā rūtiṇā (skat. 6. att.). Vienā gājienā spēlētājs var pārvietot savu kauliņu 1 vai 2 rūtiṇas otra spēlētāja virzienā, ja atbilstošā rūtina (rūtiņas) ir tukša (nedrīkst uzkāpt uz vai veikt "lēcienu" pāri otra spēlētāja kauliṇam). Spēli sāk Kims un spēlētāji gājienus veic pamīšus. Ja spēlētājs nevar veikt gājienu, tad viņš zaudē. Kādām $n$ vērtībām, pareizi spēlējot, vienmēr var uzvarēt Kims, un kādām $n$ vērtībām, pareizi spēlējot, vienmēr var uzvarēt Māris?

| $K$ |  |  | $\ldots$ |  |  | $M$ |
| :--- | :--- | :--- | :--- | :--- | :--- | :--- |

6. att.

Atrisinājums. Māris vienmēr var uzvarēt, ja $n=3 k+2$, kur $k \in \mathbb{N}$, bet Kims vienmēr var uzvarēt visām atlikušajām $n$ vērtībām.
Apskatām mazākās $n$ vērtības.
Ja $n=3$, tad uzvar Kims, jo viņš var veikt vienu gājienu, bet Māris gājienu nevar veikt.

| $K$ | $K_{1}$ | $M$ |
| :--- | :--- | :--- |

Ja $n=4$, tad uzvar Kims, jo viņš var veikt vienu gājienu, bet Māris gājienu nevar veikt.

| $K$ |  | $K_{1}$ | $M$ |
| :--- | :--- | :--- | :--- |

Ja $n=5$, tad uzvar Māris, jo Kims var veikt pirmo gājienu un Māris veic otro gājienu, pēc kura Kims vairāk nevar veikt gājienu.

| K | $K_{1}$ | $M_{1}$ | $M$ | vai | K | $K_{1}$ | $M_{1}$ | M |
| :--- | :--- | :--- | :--- | :--- | :--- | :--- | :--- | :--- |

Pamatosim, ka Māris vienmēr var uzvarēt, ja $n=5 ; 8 ; 11 ; 14 ; \ldots$ jeb $n=3 k+2$, kur $k \in \mathbb{N}$. levērojam, ka katrā savā gājienā Māris var panākt, ka taisnstūra garums samazinās par 3 rūtiṇām (iegūst gadījumu $n=3 k+2-3=$ $=3 k-1$ utt.) - ja Kims savā gājienā kauliṇu pārvieto par vienu (divām) rūtiṇu, tad attiecīgi Māris savā gājienā kauliṇu pārvieto par divām (vienu) rūtiṇu. Šādi rīkojoties, kādā brīdī būs situācija, kad $n=5$, un Māris uzvar. Pamatosim, ka Kims vienmēr var uzvarēt atlikušajām $n$ vērtībām:

- ja $n=3 ; 6 ; 9 ; \ldots$ jeb $n=3 k$, tad savā pirmajā gājienā Kims kauliṇu pārvieto par 1 rūtiṇu un paliek taisnstūris ar garumu $3 k-1$, un gājiens ir Mārim. Pēc katra Māra gājiena Kims panāk situāciju, ka taisnstūra garums šo divu gājienu samazinās par 3 rūtiṇām (Kims rīkojas pēc tādas pašas stratēǵijas kā Māris). Šādi rīkojoties, kādā brīdī būs situācija, kad $n=5$ un Mārim jāveic gājiens (un tā ir zaudējoša pozīcija), un Kims uzvar.
- ja $n=4 ; 7 ; 10 ; \ldots$ jeb $n=3 k+1$, tad savā pirmajā gājienā Kims kauliṇu pārvieto par 2 rūtiṇām un paliek taisnstūris ar garumu $3 k-1$, un gājiens ir Mārim, rīkojoties tāpat kā iepriekš, Kims uzvar.
10.5. Atrisināt naturālos skaitlos vienādojumu $(a+1)(b+1)(c+1)=3 a b c$.

Atrisinājums. levērojam, ka vienādojums ir simetrisks attiecībā pret $a, b, c$ vērtībām, tāpēc, nezaudējot vispārīgumu, var pieṇemt, ka $a \leq b \leq c$. Abas vienādojuma puses dalot ar $a b c>0$, iegūstam $\left(1+\frac{1}{a}\right)\left(1+\frac{1}{b}\right)\left(1+\frac{1}{c}\right)=3$. Ja $a \geq 3$, tad

$$
\left(1+\frac{1}{a}\right)\left(1+\frac{1}{b}\right)\left(1+\frac{1}{c}\right)<\left(1+\frac{1}{3}\right)\left(1+\frac{1}{3}\right)\left(1+\frac{1}{3}\right)=\frac{64}{27}<3
$$

Tātad, ja $a \geq 3$, tad vienādojumam atrisinājuma nav. Aplūkosim atlikušos gadījumus, kad $a=1$ vai $a=2$. Ja $a=1$, tad iegūstam:

$$
\begin{gathered}
2(b+1)(c+1)=3 b c \\
2 b c+2 b+2 c+2=3 b c \\
b c-2 b-2 c+4=6 \\
(b-2)(c-2)=6
\end{gathered}
$$

lespējamie atrisinājumi (nemot vērā, ka $b \leq c$ ) ir $b=3, c=8$ un $b=4, c=5$.
Ja $a=2$, tad iegūstam

$$
\begin{gathered}
3(b+1)(c+1)=6 b c \\
b c+b+c+1=2 b c \\
b c-b-c+1=2 \\
(b-1)(c-1)=2
\end{gathered}
$$

lespējamais atrisinājums (ṇemot vērā, ka $b \leq c$ ) ir $b=2$ un $c=3$.
Līdz ar to esam aplūkojuši visus iespējamos gadījumus un ieguvuši atrisinājumus $(1 ; 3 ; 8),(1 ; 4 ; 5)$ un $(2 ; 2 ; 3)$. Sākotnēji pieņēmām, ka $a \leq b \leq c$. Tātad der jebkura iepriekšminēto atrisinājumu skaitlu permutācija un pavisam ir 15 atrisinājumi:

| $(1 ; 3 ; 8)$ | $(1 ; 8 ; 3)$ | $(3 ; 1 ; 8)$ | $(3 ; 8 ; 1)$ | $(8 ; 1 ; 3)$ | $(8 ; 3 ; 1)$ |
| :--- | :--- | :--- | :--- | :--- | :--- |
| $(1 ; 4 ; 5)$ | $(1 ; 5 ; 4)$ | $(4 ; 1 ; 5)$ | $(4 ; 5 ; 1)$ | $(5 ; 1 ; 4)$ | $(5 ; 4 ; 1)$ |
| $(2 ; 2 ; 3)$ | $(2 ; 3 ; 2)$ | $(3 ; 2 ; 2)$ |  |  |  |

11.1. Atrast divas tādas reālas pozitīvas $x$ vērtības, ka $2 x^{x}=\sqrt{2}$.

Atrisinājums. Der $x=\frac{1}{2}$ un $x=\frac{1}{4}$. Pārbaudām, ka iegūta patiesa vienādība:

- $2 \cdot\left(\frac{1}{2}\right)^{\frac{1}{2}}=2 \cdot \frac{1}{\sqrt{2}}=\sqrt{2}$;
- $2 \cdot\left(\frac{1}{4}\right)^{\frac{1}{4}}=2 \cdot \frac{1}{\sqrt[4]{4}}=2 \cdot \frac{1}{\sqrt{2}}=\sqrt{2}$.

Piezīme. Citu derīgu reālu pozitīvu vērtību nav.
11.2. Zināms, ka naturālam skaitlim $A$ ir tieši 111 dažādi naturāli dalīt̄̄ji. Pierādīt, ka $A$ nedalās ar 216 .

Atrisinājums. Pieņemsim pretējo, ka $A$ dalās ar 216. Tā kā $216=2^{3} \cdot 3^{3}$, tad skaitli $A$ var uzrakstīt formā $A=2^{k} \cdot 3^{m} \cdot p_{1}^{s_{1}} \ldots p_{r}^{s_{r}}$, kur $k \geq 3$ un $m \geq 3$. Skaitlim $A$ ir $(k+1)(m+1)\left(s_{1}+1\right)\left(s_{2}+1\right) \ldots\left(s_{r}+1\right)$ dažādi dalītāji; turklāt $k+1 \geq 4$ un $m+1 \geq 4$. Taču skaitli $111=37 \cdot 3$ nevar sadalīt reizinājumā, kurā divi reizinātāji ir lielāki vai vienādi ar 4. Tātad pien̦ēmums ir aplams. Līdz ar to esam pierādījuši, ka skaitlis $A$ nedalās ar 216.
11.3. Dots taisnstūris $A B C D$, kuram $A B<B C$. Uz malas $B C$ ir izvēlēts tāds punkts $E$, ka $A E=A D$. Leņka $D A E$ bisektrise krusto malu $C D$ punktā $F$. Trijstūrī $A D E$ novilkts augstums $E H$. Pierādīt, ka punkti $A, H, F, C$ atrodas uz vienas riṇ, līnijas!

1. atrisinājums. Vienādsānu trijstūrī $D A E$ ir novilkta bisektrise $A K$, tātad tā ir arī augstums un mediāna, no kā izriet, ka $A K \perp E D$ un $K$ ir taisnstūra $E C D H$ diagonāḷu krustpunkts (skat. 7. att.). Pamatosim, ka $\Varangle A H C=\Varangle A F C$, tad ap četrstūri $A H F C$ varēs apvilkt riṇḳa līniju, līdz ar to punkti $A, H, F, C$ atradīsies uz vienas riṇḳa līnijas.
Apzīmējam $\Varangle A D K=\alpha$. Tādā gadījumā $\Varangle K H D=\Varangle A D K=\alpha$ (jo $E C D H$ ir taisnstūris, tā diagonāles krustpunktā dalās uz pusēm un $\triangle D K H$ ir vienādsānu) un $\Varangle A H C=180^{\circ}-\Varangle K H D=180^{\circ}-\alpha$. Aplūkojam $\Delta K F D$. Tā kā $\Varangle K D F=90^{\circ}-\alpha$, tad $\Varangle D F K=\alpha$. Līdz ar to $\Varangle A F C=180^{\circ}-\Varangle D F K=180^{\circ}-\alpha$ un esam ieguvuši, ka $\Varangle A H C=\Varangle A F C=180^{\circ}-\alpha$.
![](https://cdn.mathpix.com/cropped/2025_04_21_3ba5060d9bda2cad9122g-06.jpg?height=394&width=578&top_left_y=1435&top_left_x=378)
2. att.
![](https://cdn.mathpix.com/cropped/2025_04_21_3ba5060d9bda2cad9122g-06.jpg?height=473&width=551&top_left_y=1352&top_left_x=1237)
3. att.
4. atrisinājums. Ar $K$ apzīmējam $A F$ un $D E$ krustpunktu. Trijstūris $D A E$ ir vienādsānu trijstūris, tāpēc bisektrise $A K$ ir arī augstums jeb $A K \perp E D$. Tad ap četrstūri $E C F K$ var apvilkt riṇḳa līniju, jo $\Varangle E C F+\Varangle E K F=90^{\circ}+90^{\circ}=180^{\circ}$, un ap četrstūri $A E K H$ var apvilkt riṇka līniju, jo $\Varangle A H E=\Varangle A K E=90^{\circ}$ (skat. 8. att.). Tādā gadījumā pēc sekanšu īpašības iegūstam, ka $D H \cdot D A=D K \cdot D E$ (attiecībā pret riṇka līniju, kas apvilkta ap $A E K H$ ) un $D K \cdot D E=D F \cdot D C$ (attiecībā pret riņḳa līniju, kas apvilkta ap $E C F K$ ). Tas nozīmē, ka $D H \cdot D A=D F \cdot D C$, kas nozīmē, ka ap četrstūri $H A C F$ var apvilkt riṇḳa līniju (no apgrieztās teorēmas) jeb punkti $A, H, F, C$ atrodas uz vienas riṇka līnijas.
11.4. Dots regulārs piecstūris, kurā novilktas visas diagonāles, kas to sadala 11 daḷās (skat. 9. att.).
a) Katrā daḷā ierakstīt vienu naturālu skaitli no 1 līdz 11 (katrā daḷā citu) tā, lai visos trijstūros, kam visas virsotnes ir arī dotā piecstūra virsotnes, ierakstīto skaitlu summa ir viena un tā pati!
b) Kāds skaitlis var būt ierakstīts dalāa, kas apzīmēta ar X?
![](https://cdn.mathpix.com/cropped/2025_04_21_3ba5060d9bda2cad9122g-07.jpg?height=326&width=348&top_left_y=349&top_left_x=943)
5. att.

Atrisinājums. a) Piemēram, skat. 10. att.
b) 1. atrisinājums. Pamatosim, ka daḷā, kas apzīmēta ar X, var būt ierakstīts tikai skaitlis 1. Vispirms noskaidrosim, kāda ir vienā trijstūrī ierakstīto skaitlu summa. Visu ierakstīto skaitḷu summa ir visu skaitḷu no 1 līdz 11 summa, tātad 66. Doto piecstūri var sadalīt trīs trijstūros no vienas piecstūra virsotnes novelkot divas diagonāles. Tātad vienā trijstūrī ierakstīto skaitḷu summa ir $M=66: 3=22$.
Apzīmējam $a=a_{1}+a_{2}+a_{3}+a_{4}+a_{5}$ un $b=b_{1}+b_{2}+b_{3}+b_{4}+b_{5}$ (skat. 11. att.).
Saskaitot piecos platleṇ, trijstūros ierakstīto skaitlu summas, iegūstam:

$$
\begin{gathered}
5 M=2 a+b=(a+b+X)+a-X=3 M+a-X \\
2 M=a-X \leq 11+10+9+8+7-X=45-X \\
44 \leq 45-X
\end{gathered}
$$

Tātad der tikai $X=1$.
![](https://cdn.mathpix.com/cropped/2025_04_21_3ba5060d9bda2cad9122g-07.jpg?height=421&width=434&top_left_y=1307&top_left_x=512)
10. att.
![](https://cdn.mathpix.com/cropped/2025_04_21_3ba5060d9bda2cad9122g-07.jpg?height=383&width=410&top_left_y=1343&top_left_x=1286)
11. att.
b) 2. atrisinājums. Pamatosim, ka daḷā, kas apzīmēta ar X, var būt ierakstīts tikai skaitlis 1. Vispirms noskaidrosim, kāda ir vienā trijstūrī ierakstīto skaitlu summa. Visu ierakstīto skaitḷu summa ir visu skaitḷu no 1 līdz 11 summa, tātad 66. Doto piecstūri var sadalīt trīs trijstūros, piemēram, $\triangle A B C, \triangle A C E$ un $\triangle C D E$ (skat. 12. att.). Tātad vienā trijstūrī ierakstīto skaitlu summa ir $66: 3=22$.
![](https://cdn.mathpix.com/cropped/2025_04_21_3ba5060d9bda2cad9122g-08.jpg?height=384&width=403&top_left_y=136&top_left_x=563)
12. att.
![](https://cdn.mathpix.com/cropped/2025_04_21_3ba5060d9bda2cad9122g-08.jpg?height=367&width=364&top_left_y=155&top_left_x=1271)
13. att.

Ja saskaita $\triangle A C E$ un $\triangle B D E$, bet atṇem $\triangle A D E$ ierakstītos skaitlus, tad ir saskaitīti visi skaitli, kas ierakstīti iekrāsotajos apgabalos, un divas reizes pieskaitīts skaitlis, kas ierakstīts centrālajā daḷā (skat. 13. att.).
Skaitlu summa, kas ierakstīta atbilstošajās daḷās, ir $22+22-22=22$.
Mazākā iespējamā iekrāsotajās daḷās ierakstīto skaitḷu summa ir $1+2+3+4+5=15$. Tātad centrālajā dal!ā ierakstītais skaitlis nevar būt lielāks kā $(22-15): 2=3,5$ jeb centrā var būt ierakstīts skaitlis 1,2 vai 3 .
Ja centrā ir 2, tad iekrāsotajās daḷās skaitḷu summa ir 18, kas ir mazāka nekā piecu mazāko skaitḷu no atlikušajiem summa $1+3+4+5+6=19$.
Ja centrā ir 3, tad iekrāsotajās daḷās ierakstīto skaitlu summa ir 16, kas ir mazāka nekā piecu mazāko skaitlu no atlikušajiem summa $1+2+4+5+6=18$.
Tātad esam pierādījuši, ka vidū var būt ierakstīts tikai 1, bet skaitḷi no 7 līdz 11 izvietoti dal̦ās gar piecstūra malām.
11.5. Doti tādi reāli skaitlli $a, b$ un $c$, ka $a^{2}+c-b c=b^{2}+a-a c=c^{2}+b-a b$. Vai noteikti $a=b=c$ ?

Atrisinājums. No pirmās vienādības iegūstam:

$$
\begin{aligned}
& a^{2}+c-b c=b^{2}+a-a c \\
& a^{2}-b^{2}+a c-b c=a-c \\
& (a-b)(a+b+c)=a-c
\end{aligned}
$$

Ja $a=b$, tad no iegūtās vienādības izriet, ka $a=c$, tātad $a=b=c$. Tāpēc pieṇemsim, ka $a \neq b$.
Līdzīgi no pārējām divām vienādībām iegūstam:

$$
\begin{aligned}
& (b-c)(a+b+c)=b-a \\
& (a-c)(a+b+c)=b-c
\end{aligned}
$$

Reizinot iegūtās vienādības, iegūstam

$$
\begin{gathered}
(a-b)(b-c)(a-c)(a+b+c)^{3}=(a-c)(b-a)(b-c) \\
(a-b)(b-c)(a-c)(a+b+c)^{3}=-(a-c)(a-b)(b-c)
\end{gathered}
$$

N̦emot vērā, ka nekādi divi no skaitliem $a, b$ un $c$ nav vienādi, iegūstam, ka

$$
(a+b+c)^{3}=-1 \quad \Rightarrow \quad a+b+c=-1
$$

Tādā gadījumā

$$
\begin{gathered}
(a-b)(a+b+c)=a-c \\
\frac{(a-b)(-1)=a-c}{} b \\
b+c-2 a=0 \\
b+c+a-3 a=0 \Rightarrow a=-\frac{1}{3}
\end{gathered}
$$

Līdzīgi iegūst, ka $b=-\frac{1}{3}$, bet tā ir pretruna ar pieṇ̄mumu, ka $a \neq b$.
Tātad noteikti $a=b=c$.
12.1. Doti tādi naturāli skaitl!i $a, b$ un $c$, ka skaitlis $\frac{a \sqrt{2}+b}{b \sqrt{2}+c}$ ir racionāls. Pierādīt, ka $a b+b c+a c$ dalās ar $a+b+c$.

Atrisinājums. Dotās daḷas skaitītāju un saucēju reizinām ar saucēja saistīto izteiksmi

$$
\frac{a \sqrt{2}+b}{b \sqrt{2}+c}=\frac{(a \sqrt{2}+b)(b \sqrt{2}-c)}{(b \sqrt{2}+c)(b \sqrt{2}-c)}=\frac{2 a b-b c+\sqrt{2}\left(b^{2}-a c\right)}{2 b^{2}-c^{2}}
$$

Tā kā skaitlis ir racionāls, tad skaitītājā jābūt veselam skaitlim (jo saucējā ir vesels skaitlis), tāpēc $b^{2}-a c=0$ jeb $b^{2}=a c$.
Tādā gadījumā $a b+b c+c a=a b+b c+b^{2}=b(a+b+c)$ un tas dalās ar $a+b+c$.
12.2. Atrast divus tādu veselu skaitlu $a, b$ un $c$ trijniekus $(a ; b ; c)$, ka $972^{a} \cdot 32^{b} \cdot 9^{c}=1$.

Atrisinājums. Der, piemēram, $(0 ; 0 ; 0)$ un $(10 ;-4 ;-25)$. Pārbaudām, ka šie skaitlu trijnieki atbilst nosacījumiem:

- $972^{0} \cdot 32^{0} \cdot 9^{0}=1 \cdot 1 \cdot 1=1$;
- $972^{10} \cdot 32^{-4} \cdot 9^{-25}=\left(2^{2} \cdot 3^{5}\right)^{10} \cdot\left(2^{5}\right)^{-4} \cdot\left(3^{2}\right)^{-25}=2^{20} \cdot 3^{50} \cdot 2^{-20} \cdot 3^{-50}=2^{0} \cdot 3^{0}=1 \cdot 1=1$.

Piezīme. Ir bezgalīgi daudz veselu skaitlu trijnieku, kas atbilst uzdevuma nosacījumiem. Vispārīgo atrisinājumu var atrast, sadalot skaitlus $972=2^{2} \cdot 3^{5} ; 32=2^{5}$ un $9=3^{2}$ pirmreizinātājos un ievietojot tos dotajā vienādībā: $2^{2 a+5 b} \cdot 3^{5 a+2 c}=2^{0} \cdot 3^{0}$.
No tā iegūstam lineāru vienādojumu sistēmu (kāpinātājiem pie vienādām bāzēm jābūt vienādiem):

$$
\left\{\begin{array} { l } 
{ 2 a + 5 b = 0 } \\
{ 5 a + 2 c = 0 }
\end{array} \text { jeb } \left\{\begin{array}{l}
5 b=-2 a \\
2 c=-5 a
\end{array}\right.\right.
$$

No iegūtās sistēmas pirmā vienādojuma redzams, ka $-2 a$ dalās ar 5 , tātad $a$ dalās ar 5; no trešā vienādojuma redzams, ka $-5 a$ dalās ar 2 , tātad $a$ dalās ar 2 . Tātad $a=10 k$, kur $k$ ir vesels skaitlis, $b=-4 k$ un $c=-25 k$. Tātad der visi skaitlu trijnieki ( $10 k ;-4 k ;-25 k$ ), kur $k$ ir jebkurš vesels skaitlis.
12.3. Izliektā piecstūrī četras no diagonālēm ir paralēlas kādai no piecstūra malām. Pierādīt, ka arī piektā diagonāle ir paralēla kādai piecstūra malai!
Atrisinājums. Apzīmējam piecstūri ar $A B C D E$ un pieṇemam, ka $A B\|C E, B C\| A D, C D \| B E$ un $D E \| A C$. Pamatosim, ka arī $A E \| B D$.
Tā kā $A B \| C E$, tad augstumi, kas novilkti no punktiem $C$ un $E$ pret malu $A B$ ir vienādi kā attālumi starp paralēlām taisnēm (skat. 14. att.). No šī varam secināt, ka $S_{A B E}=S_{A B C}$, jo novilktie augstumi pret vienu un to pašu malu $A B$ ir vienāda garuma.
![](https://cdn.mathpix.com/cropped/2025_04_21_3ba5060d9bda2cad9122g-09.jpg?height=476&width=513&top_left_y=1738&top_left_x=868)
14. att.

Līdzīgi var pamatot, ka $S_{A B C}=S_{B C D}$, jo augstumi, kas novilkti no punktiem $A$ un $D$ pret malu $B C$, ir vienāda garuma, jo $B C \| A D$. Šādi turpinot, iegūstam, ka $S_{B C D}=S_{C D E}$, jo $C D \| B E$, un $S_{C D E}=S_{A D E}$, jo $D E \| A C$.
Tātad esam ieguvuši, ka $S_{A B E}=S_{A B C}=S_{B C D}=S_{C D E}=S_{A D E}$ jeb $S_{A B E}=S_{A D E}$. Trijstūriem $A B E$ un $A D E$ ir kopīga mala $A E$. Tā kā šo trijstūru laukumi ir vienādi, tad augstumiem, kas novilkti pret šo malu, arī jābūt vienādiem. Tātad attālumi starp nogriežņiem $A E$ un $B D$ ir vienādi. Secinām, ka šie nogriežṇi ir paralēli, tas ir, $A E \| B D$.
12.4. Pie apaḷa galda apsēdušies daži rūkīši un katram no viṇiem sākumā ir pāra skaits konfekšu. Ik pēc brīza burvju feja pamāj ar nūjiṇu un tad visi rūk̦īši reizē dalās ar savām konfektēm - katrs rūḳītis atdod pusi no savām konfektēm blakus pa labi sēdošajam rūķītim. Pēc tam katram rūḳītim, kam atlicis nepāra skaits konfekšu, feja iedod vienu papildu konfekti. Pierādīt, ka pēc galīga šādu gājienu skaita visiem rūḳīšiem būs vienāds skaits konfekšu!
Atrisinājums. Vispirms pamatosim, ka lielākais iespējamais skaits konfekšu, kas var būt katram rūḳītim pēc gājiena, nepalielinās. levērosim, ka kādam rūḳītim esošo konfekšu skaits var kḷūt lielāks tikai tad, ja viṇ̌̌ gājienā iegūst vairāk konfekšu nekā atdod, tas ir, pa kreisi sēdošajam rūḳītim ir lielāks konfekšu skaits. Pieņemsim, ka mums ir kāds rūḳītis $M$ ar $m$ konfektēm, un viṇam pa kreisi sēž rūḳītis ar $n$ konfektēm, turklāt $m<n$. Pēc gājiena rūḳītim $M$ būs ne vairāk kā $\frac{m}{2}+\frac{n}{2}+1=\frac{m+n}{2}+1$ konfekšu. Tā kā $m<n$, tad $m<\frac{m+n}{2}<n$. Tā kā visi šie skaitḷi ir naturāli, tad, pieskaitot 1 pie šīs vidējās vērtības, iegūstam, ka $\frac{m+n}{2}+1 \leq n$. Tātad rūkīša $M$ konfekšu skaits pēc katra gājiena nepārsniedz tam kreisi sēdošā rūķǐša konfekšu skaitu $n$ jeb tā lielākais iespējamais konfekšu skaits nepalielinās. Ja $n$ ir lielākais iespējamais konfekšu skaits, tad pēc katra gājiena rūḳǐ̌u skaits ar šādu konfekšu skaitu, nepalielinās.
Līdzīgi varam pierādīt, ka mazākais iespējamais konfekšu skaits, kas var būt katram rūḳītim katrā gājienā, nesamazinās. Ja rūķītim $M$ ir $m$ konfektes, un rūḳītim, kas sēž pa kreisi no viṇa, ir $n$ konfektes, turklāt $m>n$, tad pēc gājiena rūķītim $M$ būs ne mazāk kā $\frac{m+n}{2}$ konfekšu $\left(\frac{m+n}{2}>n\right)$. Tātad, ja $n$ ir mazākais iespējamais konfekšu skaits, tad pēc katra gājiena rūḳī̌u skaits ar šādu konfekšu skaitu, nepalielinās. Turklāt šādu rūḳišu skaits samazinās vai arī mazākais iespējamais konfekšu skaits palielinās.
Apskatīsim rūkīti ar vismazāko konfekšu skaitu $x$ (vai vienu no tādiem), kam pa kreisi sēž rūkītis ar vairāk konfektēm (ja šādu rūkiišu nav, tad visiem ir vienāds konfekšu skaits). Pēc gājiena šī rūk,ǐša konfekšu skaits pieaugs, tāpēc rūķǐsu skaits, kam bija tieši $x$ konfektes, samazinās par 1. Ja šis bija vienīgais rūk̄ītis ar $x$ konfektēm, tad mazākais konfekšu, kas var būt kādam rūḳītim, skaits ir pieaudzis.
Tā kā lielākais konfekšu skaits nepalielinās, un katru gājienu vai nu palielinās mazākais konfekšu skaits, vai arī samazinās rūķǐšu skaits ar mazāko konfekšu skaitu, tad pēc galīga skaita gājienu mazākais konfekšu skaits sakritīs ar lielāko konfekšu skaitu, tas ir, visiem rūḳǐšiem būs vienāds skaits konfekšu.
12.5. Dota tabula ar izmēriem $n \times n$ rūtiṇas. Katrā tabulas rūtiṇā ierakstīts kāds naturāls skaitlis no 1 līdz $n^{2}$, katrā rūtiṇā atškirīgs skaitlis. Tabulu sauksim par sakarīgu, ja katrā kvadrātā ar izmēriem $2 \times 2$ rūtiṇas ierakstīto skaitlu reizinājums dalās ar 5.
a) Pierādīt, ka tabula nav sakarīga, ja $n$ ir pāra skaitlis.
b) Kāds ir lielākais nepāra skaitlis $n$, kuram tabula var būt sakarīga?

Atrisinājums. a) Tā kā $n$ ir pāra skaitlis, tad $n=2 k, k \in \mathbb{N}$, un kopā tabulā ir $n^{2}=(2 k)^{2}=4 k^{2}$ rūtiņu. Tādā gadījumā tabulu var sadalīt ar $k^{2}$ kvadrātos, kuru izmēri ir $2 \times 2$ rūtiṇas. Lai katra šāda kvadrāta skaitlu reizinājums dalītos ar 5, tad kādā no rūtiṇām ir jāatrodas skaitla 5 daudzkārtnim. Tātad kopā nepieciešami $k^{2}$ atškirīgi skaitl!i, kas dalās ar 5 , tas ir, $5 ; 10 ; 15 ; \ldots ; 5 k^{2}$. Lielākais tabulā ierakstītais skaitlis ir $4 k^{2}<5 k^{2}$, tāpēc nepietiek skaitla 5 daudzkārtṇu, ko ierakstīt katrā no kvadrātiem ar izmēriem $2 \times 2$. Līdz ar to tabula nav sakarīga.
b) Pamatosim, ka lielākā $n$ vērtība ir 9 . Ja $n=2 k+1$ ir nepāra skaitlis, tad tabulu, neieskaitot pēdējo rindu un pēdējo kolonnu, var sadalīt $k^{2}$ kvadrātos, kuru izmēri ir $2 \times 2$ rūtiṇas. Tādā gadījumā nepieciešami vismaz $k^{2}$ skaitḷa 5 daudzkārtṇi, lai iegūtu sakarīgu tabulu. Pavisam tabulā ierakstīti $n^{2}=(2 k+1)^{2}=4 k^{2}+4 k+1$ skaitḷi, tāpēc nepieciešams, lai $4 k^{2}+4 k+1 \geq 5 k^{2}$ (lai pietiktu skaitlaa 5 daudzkārtṇu). Līdz ar to iegūstam nevienādību $k^{2} \leq 4 k+1$, kas ir patiesa naturāliem skaitlliem $k \leq 4$, tāpēc lielākā $k$ vērtība ir 4 un attiecīgi lielākā $n$ vērtība ir 9 . Skaitlus kvadrātā ar izmēriem $9 \times 9$ rūtinas var sarakstīt, piemēram, kā redzams 15. att., kurā atlikušos skaitlus var ierakstīt patvalīgi.

|  |  |  |  |  |  |  |  |  |
| :--- | :--- | :--- | :--- | :--- | :--- | :--- | :--- | :--- |
|  | 5 |  | 10 |  | 15 |  | 20 |  |
|  |  |  |  |  |  |  |  |  |
|  | 25 |  | 30 |  | 35 |  | 40 |  |
|  |  |  |  |  |  |  |  |  |
|  | 45 |  | 50 |  | 55 |  | 60 |  |
|  |  |  |  |  |  |  |  |  |
|  | 65 |  | 70 |  | 75 |  | 80 |  |
|  |  |  |  |  |  |  |  |  |

15. att.
